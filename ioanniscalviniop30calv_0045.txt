69 IN I. LIB. SAMUEL. CAP. XIV. 70

Hic igitur adoranda nobis inscrutabilia Dei iudicia,
nostris sensibus altiora. Nam si nimis anxie vel-
lemus causas investigare cur Deus Ionathanum
condemnarit, quandoquidem antea vidimus Ionatha-
num testatum fuisse se ignorasse quod pater ipsius
prohibuerat: et non peccasse illum malitia, 'sed
quod fecit in populi salutem fecisse: nae grawter
in Dei iudicia peccaremus: quae sunt abyssus pro-
fundissima, et in quae non est nobis curiosius in-
quirendum. Hoc igitur exemplo sapere discamus
ad sobrietatem, et quorum non habemus notitiam,
non anxius neque curiosius investigare. Caeterum
hie merito obiici posse videbitur, ab inique iudice
latam sententiam adversus innocentem semper esse
tremendam: atque in primis hoc loco papistae ma-
xime abutuntur ad excommunicationum suarum
fulmina constituenda. Aiunt enim quum adversus
aliquem innocentem suum fulgur excommunicatio-
nis iaculati fuerint, tanti esse suam autoritatem
tamque sacrosanctam, ut si quis offendatur repente
sit condemnandus tanquam maxime noxius. Sed
cornuta sunt istiusmodi argumenta: quod non sint
in exemplum trahenda quae semel Deus fieri vo-
luit. Singulare enim est factum istud Ionathani,
quod permisit Deus ut Saul suae temeritatis poe-
nas lueret. Ac saepe, fateor, reges Dei afflati
maiestate loquuntur, etiamsi quid loquantur igno-
rent: quod Caiaphae summo pontifici accidisse
videmus. Nam prophetiam edidit de Christo. licet
Dei et veritatis hostis. Unde vero, obsecro, donum
istud prophetiae? Deus enim ratam fecit autori-
tate pontificia. prolatam istam sententiam, oportere
ut homo moreretur pro toto populo: ut notum
fieret omnibus mortem et passionem Domini nostri
Iesu Christi fore omnium redemptionem. Itaque
Deus ad unum actum linguam Caiaphae impulit:
quod si trahere in regulam generalem quis velit,
nae vana superstitione Deum et ipsius prophetiam
irriserit. Sic papistae suam ignorantiam 1100 1000
produnt: quando dignitate ista pontificia, tanquam
ingenti clypeo se protegunt, et inferunt papam,
qui summo pontifici successit non posse loqui nisi
afflatum sancte Dei spiritu. Atqui non dicitur
Caiaphas semper prophetasse: semel duntaxat tota
vita sua prophetiam illam edidit, ac plus quam
centies millies blasphemavit. An ergo trahetur in
regulam generalem singulare illud factum? nimium
hoc arroganter ab istis fit. Itaque observemus
Deum ut Saulem de sua temeritate puniret vo-
luisse ratam facere latam ab illo sententiam: quasi
diceret: Tu rex es: sacrum esse tuum os oportet
hac in parte, tanquam spiritus sancti organon: tu
ergo sententiam tulisti, quam volo ratam esse: sed
adversam tibi in tuum damnum. Non igitur inde
sequitur Deo probatam fuisse et acceptam illam
exsecrationem qua totum populum obstrinxerat:

 

neque quaecunque Saul eloquutus esset temere
Deum voluisse rata 0000, Minime gentium. Sed
contra Deus ratum feeit illam sententiam, quam in
Saulem retorqueret: Tu, inquit, mihi poenas dabisÍ¾
tu populum meum exsecratione obstrinxisti: sed
illam in te ego ipse retorquebo. Itaque non du-
bium est quin Deus illi habenas laxas permiserit,
ut ista sic effutiret. Nihil enim Deo incognitum:
rerum omnium eventus habebat satis notos. Quare
Deus voluit Saulem quod tam temere et inconsi-
derate iam peccasset, in idom peccatum recidere,
ut poenas daret: dignamque factis suis mercedem
reportaret, Deoque sese submittere disceret.
Interim vero si quis roget Deine iustitiae con-
venerit, miserum et innocentem Ionathanum in
has angustias coniecisse ut in mortis usque discri-
men veniret: sane convenit: sed cuius ea est pro-
videntiae vis ut desperatis rebus salutem adferat,
resque omnes ita componat ut quum ultimum exi-
tium imminere videbitur, salus appareat. Quod
ipsi Ionathano contigit. Caeterum observandum,
Deo permittente innocentes affligi, non ideo tamen
iniuriam illis ab ipso fieri. Neque enim est in Deo
ulla mali labes. Quare si Deus res adversas immi-
serit, ne obloquamur, sed os potius occludamus.
Sane possunt quidem qui affliguntur se innocentes,
se sine causa puniri, 00 sibi non esse male conscios,
neque ullius sceleris reos, profiteri, verum non
apud Deum, sed apud terrenos iudices: quando-
quidem Deo suae constant rationes nos affligendi:
semperque iustissime facere iudicabitur. Quare
compescenda premendaque labia digito, quandoqui-
dem licet in aliquo nostram innocentiam tueri
possumus, in mille tamen aliis etiam nobis incog-
nitis arguemur. Et si causam nostram aliqua in
re probaverimus, Deus tamen sexcentas alias ad-
versum nos producet, quibus maxime sontes argue-
mur. Ne itaque Ionathano factam ullam iniuriam
arbitremur, licet insonti et per incogitantiam lapso
in illam quam nescivit patris exsecrationem, a qua
proinde iure poterat absolvi. Nam etsi coram
hominibus sufficiens excusatio videatur, Deus ta-
men satis habuit cognitam: ae proinde etiam sua
liberalitate providit, ut in tantas angustias coniec-
tus Ionathanus, mortique etiam addictus, Dei gra-
tiam et misericerdiam in summo periculo experire-
tur. Praeterea hic observanda est hominum ad
peccandum proclivitas, qui subinde non cohibentes
suos affectus peccatis peccata cumulant 01 10 dies
augent. Exemplo esto Saul: qui primum iuramento
isto, vivit Iehova, suam sententiam firmavit: qua-
rum vocum sensum antea exposuimus: deinde
adiecit, [ebora qui servat Israblem: et tertium etiam
adiunxit, morte morietur. Quum itaque dicit, Iehova
qui servat Israelem, perinde est ac si iuraret per
eum, qui populum suum ex periculo eripuit: quasi
5*

