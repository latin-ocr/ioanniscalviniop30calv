119

est qui nos doceat sub Dei iugo contineri et quanta
iude speranda utilitas, hie maxime cst insignis: ac

dign-i sententia, quam noctes diesque versemus et .

in perpetua memoria habeamus. Atque isto unico
fundamento niti debent quicunque vocationis et
muneris sui partes implere volunt.

Contra vero quoniam leviora sunt hominum
ingenia in multis comminiscendis Deo cultibus,
sciamus rebellionem, divinationisque crimen esse
et idololatriae a scriptura vel tantillum recedere:
atque tanquam perfidos, mendaces ac vanos a Deo
haberi ierbo ipsius abutentes. Quapropter per
rebellionem fieri intelligamus quidquid homines
sine Dei mandate suscipiunt, aut sine verbo ipsius
praeeunte: et in primis quum docti sufficienter de
Dei voluntate illi non acquiescunt, sed ex suo
sensu varios et insolentes cultus Deo affingunt.
Denique rebellio est, ut scriptura loquitur, a via
Domini recedere. Hic vero solent hypocritae varias
excusationes quaerere, ac rebellionis crimine sese
liberare. Nam, aiunt, quare dicimur rebelles, qui
Dei verbum admittimus: ac si quid eidem adiicimus,
ex abundanti facimus? Nae, Deo inservire et eius
esse cupimus. Speciosa sane excusatio, sed inanis,
et in qua manifesta est diffidentia et contumacia.
Nam nisi simpliciter quod Dei verbo praescribitur
sequimur, sed de nostro aliquid admiscemus, qua-
tenus a Dei verbo recedimus, eatenus contumaces
ct rebelles sumus. Ac proinde certum est inanem
esse istiusmodi hypocritarum excusationem, quod
aperte Deo contradicant, legemque ipsius flocci fa-
ciant Nam etsi non apertis verbis in hanc blas-
phemiam erumpunt, ut de Dci leg e detrahant, ac
proinde non sibi videntur rebelles, gquod legem Dei
bonam esse sciant, et ipsius mandata nequaquam
contemnenda, tamen quandoquidem Deus non per-
mittit homines ex suo sensu facere quae ad cultum
ipsius pertinent sed prohibet potius ne ad dextram
aut laevam declinent, et contra, solum suum ver-
bum esse omnium actionum regulam iubet, sane si
homines istis non acquiescunt, sed quasi sapientio-
res ipso ad mandata eius hoc vel illud adiicere
licentiosius sibi permittunt, nonne tantundem de
Dei autoritate detrahunt, ne solus sit hominum
legislator? Ex quibus sole clarius est inanes et ri-
diculas istorum csse excusationes et vana effugia:
ac proinde merito reos fieri coram Deo contumaciae
et rebellionis qui ab ipsius verbo tantillum rece-
dunt. Etsi vero sibi fieri iniuriam conqueruntur
de istis admoniti, immerito faciunt: quandoquidem
enirn ipsius Dei iudicio condemnantur, quare homi-
nibus ill ipsum reprehendentibus irascuntur? Quare
obsurdescunt ct obstupescunt ad illam Domini sen·
tentiam, qua veluti fulmine ab alto ad ima tartara
detruduntur? Denique sua temeritate et stultitia
Deo quantum volent reluctentur, nobis satis sit,

HOMILIA LIV.

 

120

Deo, cui dictorum factorumque uni reddenda ratio
est, simplicitatem nostram probari, quod verbum
ipsius nostrarum omnium actionum normam et re-
gulam habemus et admittimus: cuius contra con-
temptus contumacibus et refractariis ultimum exi·
tium est allaturus.

Iam vero si quis ad istam amussim cultum
illum omnem exigat quo papistae sibi devincire
Deum arbitrantur, meram rebellionem in eo esse
reperiet. Exempli gratia expendamus sacrosanctum
coenae sacramentum. Dominus noster Iesus Christus
panem frangi iussit, et acceptum poculum distribuit
adhibendum. Accipite, inquit, comedite ex hoc
pane, et bibite ex hoc calice inter vos omnes. Et
quidem, inquam, omnes. Quid hic papistae? Pri-
mum uni sacrificulo poculum reservarunt, et ita
coena discerpta est. Plebs enim abstinere poculo
iussa est, et ita parte coenae privata. Quasi vero
Christus vita nostra sit ex parte tantum. At ille
nos docet se uobis esse cibum et. potum, quum
carnem suam nobis in cibum praebet, et sanguinem
in potum. Verum enimvero plebs apud papistas
arcetur poculo unus sacrificulus sanguini Domini
communicat. Quid ergo istud rei est? Sed, aiunt,
non sine ratione istud, periculum enim est, ne
accedente ad poculum plebe aliqua sanguinis gutta
in terram decidat. Verum, obsecro, nonne Dei filius,
cuius sapientia est inenarrabilis, suam voluntatem
manifeste declaravit, et significantissimis verbis
exposuit? Anne igitur mortales homunciones et
humi repentes lumbrici suam bonam intentionem
Domini praeceptis opponent? Deinde vero videte
papisticam arrogantiam: Christus enim vult in
coenae sacramento fidelibus singulis exhibere sancti
sui spIritus gratias, et omnium suorum bonorum
ipsos facere participes, suum corpus et suum san-
guinem ipsis communicans: illi vero miseris per-
suadent se offerre Christum Deo patri in oblatio-
nem pro vivis et mortuis. Quid ita? Neque enim
Christus dicit: Offerte, sed Accipite. Quanta vero
in istis repugnantia? Quam ergo hic coram Deo
tandem excusationem adferent, qui hominum longe
dissimillimus est? Nae videntur isti veluti cornubus
ipsius Dei maiestatem petere, et velut ad certamen
provocare, quasi dicerent: 'Pe invito sacrificium
istud offerimus in peccatorum nostrorum satisfac-
tionem: et tibi gratum et acceptum illud esse ne-
cesse est Quo posito, gesticulator ille sacrificulus
fabulam agit, et pro eoquod Dominus noster Iesus
Christus dixit Accipite et comedite, ille Deum suum
fictitium in tres partes dividit, quarum maximam
sibi vendicat, aliam vivis et mortuis attribuit, ter-
tiam in vinum intingit, poculumque deinde exhaurit:
spectante interea populo attonito, et instar trunci
stupido totam hanc fabulam. Peracta denique ita
fabula quisque recedit, pulchre a Deo pro suis pec—

