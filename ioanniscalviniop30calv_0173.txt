 

HOMILIA LXXII.
eAP. XIX.

17. Discitque Saul ad Miehol: Quare sic illusisti
milii, et dimisisti inimicum meum ut fuyeret? Ec
respondit Mlckol ad Saul: (Μία ipse loquutus est
milti: Dimitte me, alioquin interficiam te. 18. Daoisl
autem fuyiens, salvatus est, et venit acl Samuelem in
Ramatha, et nunciavit ei omnia quae fecerat sibi
Saul: et abierunt ipse et Samuel, et morati sunt iu
Naioth. 19. Nuntiatum est autem Sauli a dicentibus:
Ecce David in Naiotli in Ramatha. 20. Misit eryo
Saul lictores, ut caperent David, qui quum vidissent
cuneum prophetarum vaticinantium, et Samuelem
stantem super eos, factus est etiam spiritus Domini
in illis, et prophetare coeperunt etiam ipsi. 21. Quod
quum nunciatum esset Sauli, misit et alios nuutios:
prophetaverunt autem et illi. Et rursum misit Saul
tertios nuntios: qui et ipsi prophetaverunt.

Hesterna concione vidimus Dei providentiam
in procuranda salute Davidis per uxorem Micholam,
cui et prudentiam et animos dedit ad rem illam
perficiendam. Interim tamen illa patrem eo facto
laedebat, at non in Deum peccabat. Atque hinc
discendum est, videndum esse quae debeatur obe-
dientia iis qui autoritatem et dominatum in nos
obtinent, ne in omnibus morem ipsis geramus.
Quandoquidem legitima saepe excusatio subest, quod
multi iniusta imperent, et Dei gloriae et honori
repugnantia. Sane superioribus obedire iubemur,
sed in Domino, ut Deo qui summum in homines
obtinet imperium, suus honos relinquatur illibatus,
et de ipsius voluntate nihil detrahatur. Quam—
obrem licet Saul filiae Miehol indignetur, laudabile
tamen ipsius fuit facinus. Nam alioquin homicidii
rea fuisset si in patris voluntatem consensisset: et
mariti caedis causa fuisset. At Dei mandato iubetur
homo patrem et matrem derelinquere ut adhaereat
uxori: quod etiam ad mulierem et quidem longe
potiore ratione pertinet, quod illa viro suo tanquam
capiti debet omnem honorem et obedientiam. Nunc
igitur expendamus quod dicitur Saul conquestus se
deceptum a Michol: ipsa vero patri mentita, nempe,
se minis coactam Davidi fugam permittere, mina-
tum quippe mortem nisi se dimitteret. At longe
aliter se res habebat. Nam ante audivimus Davi-
dem incautum insidiis Saulis captum iri nisi uxor
illum admonuisset, rationemque ipsa fugae et salutis
invenisset, ac per fenestram dimisisset, fraudeque
Saulis satellites elusisset moramque illis iniecisset.
Ipsius ergo non Davidis fuerant artes et consilium:
iam vero patrem alloquens in Davidem ista reiicit,
cuius minis metu sit affecta. Hinc apparet in pul-
chris facinoribus et laude dignis semper aliquid

 

IN Ι. LIB. SAMUEL. CAP. XIX. 3245

admixtum imperfectionis. Sic qui plurimum in
Dei timore profecerunt, reliquia>⁴ tamen in se hu-
manae infirmitatis sentiunt, et vitio aliquo meliora
sua opera infecta cognoscunt. Quam ob causam
magna semper Dei timentibus offertur occasio sese
coram Deo humiliandi. Licet enim Deum ex
auimo colere et pura mente servire illi studeant,
et quam fidelissime coram ipso ambulare nitantur,
tamen semper aliquid desideratur in ipsorum ope-
ribus: adeo ut si Deus rationes exegerit, in multis
debitores inveniantur: uum merito potest opera
nostra Deus tanquam polluta et inquinata vitiis
reiicere. Scimus autem nullam maculam aut labem
posse a Deo tanquam bonum et integrum opus
admitti. Quare cavendum ne operibus nostris coram
Deo gloriemur, neque intentione ambulandi coram
Deo secundum ipsius praecepta. Caeterum Deo
nostra bona opera probari et admitti non ideo ne-
gamus, sed non tamen ex illorum merito vel dig-
nitate fieri dicimus, sed ex mera ipsius liberalitate,
nos tolerantis quemadmodum pater suos liberos.
Hoc itaque constituendum est, nihil quod a nobis
proficiscitur esse dignum per se quod Deus ad-
mittat: et optima quaeque nostra opera condem-
nanda quod semper aliquid infirmitatis admixtum
habeant, et nunquam ad eam perfectionem quam
Dens postulat perveniant. Nos vero, si omnem
superbiam et gloriationem deposuerimus, elato capite
non verebimur ad Deum accedere, non dubitantes
quin gratum et acceptum habeat obsequium quod
illi cum obedientia offerimus, etsi vitiis et infirmi-
tate multa coinquinatum. Nam quaecunque displi-
cere ipsi alioqui in cultu nostro poterant non in-
tuebitur, quod in filios adoptarit, et propterea pa-
terna benevolentia et favore nos complectatur, ac
proinde vitia et imperfectiones deleat, modo tamen
nobis ipsis displiceamus et eoram Deo condem-
nemus. Qua ratione opera nostra nullius alioqui
pretii coram Deo nihilominus grata et accepta fiunt
ipsi ex mera tamen liberalitate et misericordia.
Quae quum ita sint nou magnopere nobis la-
borandum in excusanda Michol, quum Sauli men-
tita est: nam potius laudandas quidem in ipsa re-
liquas virtutes de quibus egimus agnoscemus, et
vitium istud mendacii nihilomiuus reprehendemus:
ut in omnibus nostris operibus diseamus vigilanter
et prudenter agere, quandoquidem ea est humana
infirmitas ut vix passum uuum aut alterum pro-
movere possimus quin offendamus: quos tamen
lapsus humanos Deus gratis in Christo condonabit,
modo tamen semper ad scopum ab ipso propositum
collimemus: et ne pertinaciter in vitiis persevere-
mus, sed ea condemnantes coram Deo humiliemur.
Nam certum est Deum nunquam inultam relictu-
rum tantam ingratitudinem. Caeterum observandum
quodlibet mendacium esse coram Deo peceatum,

21*

