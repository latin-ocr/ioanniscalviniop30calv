165

Isai reperiri qui Deo gratus et acceptus esset: ne-
que euim a Deo frustra Samuel missus eo fuerat:
sed aliquem ex illa familia regem ficri constitutum
erat, quinam ergo non curavit Isal' filium suum
Davidem cum caeteris advocari? Cur quum septem

maiores natu veluti repulsam passos animadverteret, ι

non ipse ultro Davidis absentis meminit? Sed dicas
plane ipsum perturbatum caecutire, et Davidem ob·
livioni tradidisse. Quare Samuelem oportuit inter-
rogare ipsum, num alium ullum superstitem filium
haberet. Qui repente advocatur3 et eo adveniente,
Deus Samueli patefacit eum esse quem delegerit.
ac inungi regem iubet. In hac narratione primum
observemus prophetae errorem, quod externa homi-
nis specie deceptus sit: contra quam soleat Deus,
qui non ut homines ex rerum externa facie, vel ex
praestanti forma et statura corporis, aut aliis istius-
modi circumstantiis, quibus sibi gratiam homines
apud alios conciliant, quasi externis istis donis dig-
nitatem et autoritatem aliquam mererentur, iudicat,
sed ex ipsius cordis penetralibus, quae solus ipse
rimatur. Quare quum deceptum ea in re prophe-
tam videamus, eo maior nobis est adhibenda cautio,
ne ipsi decipiamur, quo in haec proclivior est lap-
sus, quandoquidem ut terrestres sumus, rebus caducis
et fragilibus abripimur, et illarum externo splen-
dore decipimur. Neque vero de hominum tantum
externa forma hic loquor: sed de colendi Dei ra-
tione, in qua maxime peccari ab hominibus certum
est. Ecquis enim non videt cultus divini corrup-
tionem in illa pseudoecclesia romana, in qua Deum
coli non posse creditur sine multis externis caere-
moniis ridiculis et inanibus? Quorsum enim lumi-
naria in templis, peristromata, aulaea, organa. ves-
timentorum certa genera, quorum omnium nullus
est modus, neque finis, sed quibus tantum plebi
miserae imponitur, ut cum stupore mysteria illa
suspiciat? Nae ex humani ingenii corruptione
istud proficiscitur, quod in rebus visibilibus et ca—
ducis haeret: quare nos nunquam rectam viam in-
gressuros certum est donec sensus nostros captivos
duxerimus, et ab istis externis pompis ad spiritualem
cultum averterimus. Idcirco nominatim hoc loco
spiritus Dei loquens, ait: Deum non iuxta intuitum
hominis iudicare: homo enim videt ea quae parent:
Dominus autem intuetur cor.

Porro quum dicitur Deus non esse hominibus
similis, docemur a spiritu sanem, nobis rem esse
cum Deo, ac proinde non esse ex nostrorum sen-
suum apprehensione, non ex arbitrio nostro, non
ex ratione et intelligentia nostra colendum, et cum
ipso agendum. Quare donec nobis ipsis renuncia-
verimus, certum est nos eo longius ab ipso reces-
suros quo propinquiores nos esse nobis persuaseri-
mus. Sed vis nobis ipsis facienda est, ut ab ista
vanitate deterreamur. Ecquid enim aliud ‚est quam

IN I. LIB. SAMUEL. CAP. XVI.

 

166

mera vanitas et stultitia rebus adhaerere terrenis
et caducis, et ab illarum externo splendore pendere?
Sed ad terrena illa etiam accedit hypocrisis: qua
fit ut gaudeamus procul a Deo abesse, veriti ne
vitia nostra in ipsius conspectum veniant, quae
libenter occulta vellemus. Et, quaeso, quam multae
cordis humani latebrae! Ex illa itaque hypocrisi
augetur vitium illud naturale, quo rebus caducis et
externis nimium inhaeremus: et in illis summam
religionis positam nobis persuademus. Quamobrem,
ut hoc fugiamus vitium¹ meditanda est diligenter
haec doctrina, nempe. non posse Deum placari rebus
iis quae nobis pulchrae videntur externa specie,
sed abominationem esse coram ipso quemcunque
illi ex arbitrio nostro cultum exhibuerimus, quem-
admodum ipsemet Dominus noster Iesus Christus
nos docet Lucae decimo sexto capite. Quae quum
ita se habeant, diligenter notanda sententia illa,
Deum non esse ut homines, ne ad nostrum mo-
dulum illum metiamur, et nostris imaginationibus
transfiguremus. Sed tam altas egit radices in ani-
mis hominum illa audacia, ut nonnisi summa vi
possit eradicari. At si nos homines esse memine-
rimus, sola illa vox docebit, nos quando virtutis,
industriae et similium quae mens humana dictave-
rit, specie externa delectamur, longe opinione decipi.
Quid ita vero? Nempe homines sumus, ad quorum
arbitrium non est cogitandum flecti unquam Deum
velle aut posse, aut illi unquam grata et accepta
fore quae mens humana finxerit. Neque enim ipsi
tanquam caeco via monstranda est: euius luce
potius nos illustrari necesse est, ut ad ipsum ad-
ducamur, et nobis ipsis renunciare, ut ab ipso mise-
ricordiam consequamur, eumque quocunque duxe-
rit sequi, nedum ut ipsum nos sequi velimus.
Aequum enim et iustum est profecto nos illi in
omnibus obsequi, quod unde illi satisfaciamus non
habeamus, nisi ab ipsius liberalitate hauserimus.
En eur hic spiritus sanctus dicat, Deum non esse-
ut homines. Poterat enim simpliciter dicere, Deum
non intueri externam formam: sed vitium homini-
bus innatum not-are voluit, ut nos ipsos nosse dis—
camus: et agnitum vitium fugere, et tanquam ex
luto emergere, in quod natura demersi sumus: et
externa illa omnia quae pulchra esse sibi homines
fingunt inania esse nobis persuadere, et indigna ex
quibus dignitatem aliquam eoram Domino conse-
quamur: ac proinde semel inanes illas pompas ab·
iicere. quas ipsemet abominatur. Quum vero dici-
tur Deus cor hominis intueri, docemur eo non
tantum oportere nos, si Deo grati esse volumus,
hominibus placere, et sola quadam virtutis specie
et umbra conspicuos esse: quandoquidem inanes
illae nugae sunt: et Deus non est infanti similis,
qui ludicris neseio quibus placetur: sed cor petit,
quemadmodum Ieremias ait: Domine oculi tui uon.
11·

