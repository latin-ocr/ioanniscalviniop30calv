157

videatur: cuius etiam fructus diu fuit occultus:
primo ridiculum iocum dieas istam Davidis inau-
gurationem, qui statim ab unctione revertitur ad
ovium septa, fratribus ipsius interim ad bellum pro-
ficiscentibus, ut deinceps audituri sumus, et Saule
suam dignitatem adhuc retinente. Quamobrem
discamus non ferre iudicium de divinis operibus ex
iis quae primo apparent: sed sciamus Deum velle
omnem nobis occasionem tollere gloriae et arrogan-
tiae, quum tam infirmis mediis suum opus perficit,
et virtutem eius magnifaciamus, ea. credentes quae
nostris sensibus comprehendere non possumus. Nam
si Deus statim ab initio brachium suum exsereret,
coelumque et terram concuteret, et ut gloriam
suam demonstraret omnia elementa commoveret,
quis tum locus esset fidei, quum vel invitos omnes
ad tam mirabilia Dei opera obstupescere necesse
esset? At fides est illud quo exstant quae speran-
tur, et quae demonstrat quae non cernuntur. Ita-
que quum Deus in infirmitate operatur, et initia
operum ipsius sunt contemptibilia, illa tamen ad
exitum perducit admirabilem, ut omnium hominum
vires superare necesse sit confiteri. Qua in re satis
amplum habemus argumentum exercendae nostrae
fidei. Nam ita sese nobis maxime patefacit admi-
rabilis illa Dei, quam profani homines contemnunt,
providentia, in qua conquiescimus, illum sperantes
impleturum quae nostris mentibus assequi non pos-
sumus. Atque hac ratione fit conspicua nostra fides,
et Deus in suis operibus glorificatur. Hane ob
causam videmus Deum iam inde ab omni saeculo
virtutem suam obscuris mediis illustravisse, tan-
quam si tantum in coelo, non autem in his terris,
splenderet, quo fideles patienter exspectare disce-
rent, quod experientia non poterat docere. In
primis autem haec doctrina usurpanda est in salutis
nostrae negotio, et salutis nostrae auctore Domino
nostro Iesu Christo: quem videmus primo exinani-
tum antequam 111 gloriam eveheretur. Nam etsi
regia stirpe natus est, satis tamen ex prophetae
scriptis apparet, nullam amplius in illa domo reli-
quam regiae dignitatis notam, quandoquidem fideles
ad lsai patrem Davidis revocantur, qui privatus
vixerat, et rura paterna bobus exercebat suis. Ita-
que non est inquirendum, sitne nobili genere
natus, modo constet oriundum ab illa Davidis
exigua familia, et domo rustica abiecti opilionis.
Ac sane scimus Christum venisse in hunc mundum
assumpta servi forma et misero et ignobili statu:
et- quasi extra hominum consortium in stabulo
natum, et velut ad bestias relegatum, ut conveniret
veritati cum figura. Quare nobis hanc historiam
legentibus meditanda est Esaiae sententia, surculum
oriturum ex trunco lsai. Surculum enim quum
dicit.. rem abiectam et contemptam denotat hominum
iudicio: et quidem germinatumm ait tanquam e

IN I. LIB. SAMUEL. CAP. XVI.

 

1:38

reciso trunco surculum, cuius nulla ante apparebant
vestigia. Et nominatim meminit Isa1‚ ut desolatam
et abiectam domum denotet, ex cuius radicibus
surgens hic surculus sensim adolesceret in arborem
ingentem, cuius altitudo et magnitudo cedros Libani
longe superaret. Caeterum nostris ctiam tempori-
bus applicanda sunt quac in Domini nostri Iesu
Christi persona contigerunt: quibus videmus qui-
busdam locis redintegratae et restauratae ecclesiae
primordia tam parva tamque infirma, ut improbi
homines ea libere contemnant et irrideant: ut merito
fideles animum abiecturi videantur, nisi alia spes,
quam quae in 0811108 incurrunt, illos foveret. Verum
eo magis excitari nos oportet, et assiduis precibus
ad Deum confugere. ut omnibus tentationibus et
insultibus resistamus alioqui nocituris. Quare licet
ea sit primordiorum imbecillitas, ne dubitemus
tamen quin suum opus Deus sit perfecturus: metum
omnem abiiciamus, quandoquidem laetum exitum
experiemur. Interim tamen in silentio et patientia
possideamus animas nostras, et fide quaelibet obsta-
cula superemus, opera Dei scientes longe esse ho-
minum operibus excellentiora. Vidimus nostro
saeculo evangelii repurgati primordia, ecquis vero
tam exiguo temporis spatio tantos progressus fore
cogitavisset? Sane tam exiguo temporis intervallo,

” passim repurgatam evangelii doctrinam conspicimus,

ut prorsus divinum opus fateri necesse sit. Et
tamen is est ecelesiarum plerisque locis status, ut
improbi virus suum evomant, sperentque brevi ul-
timam pestem inferre, et ad pristinam confusionem
omnia revocare. Et sane infirma est ecclesia, quae
quum progressus aliquos fecisse videtur, retrorsum
regreditur: quare tanto magis est animis nostris
haec doctrina infigenda et usurpanda, ut unctionem
Dei iussu factam intuentes, et scientes nos a Deo
in regnum sacerdotale adoptatos, ne dubitemus quin

'sit illud adversus quoslibet insultus protecturus.

Ita propheta Psal. 2 conqueritur reges, principes
et populos communicatis consiliis adversus se con-
spirasse, sed Deum ait regem suum unxisse, qui
regnum ipsius administret. Quibus verbis Dominus
vanos et irritos fore omnes omnium hominum ad-
versus suam ecclesiam conatus pollicetur. Quare

’ in Domino conquiescamus, quandoquidem Dominus

noster Iesus Christus electus est. eaput et imperator
populi sui, ad omnes contumaces et rebelles con·
tundendos et frangendos. Atque de ipsius virtute
et potentia ita sentiamus, ne ecclesiae imbecillitate
quae in oculos incurrit territi ab ipso unquam resi-
liamus: sed certo persuasi simus Deum opus suum
ad suam perfectionem perducturum.
Iam vero agite, etc.

