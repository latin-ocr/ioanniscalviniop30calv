37 ΙΝ l. LIB. SAMUEL. CAl'. xlv, 355

stupore ingenti et rerum ignorantia laboremus,
precemur tamen illum ut nostri misereatur, nos-
tramque caecitatem regat, et ad felicem exitum
perducat, ut eo ampliorem illius laudandi et glori-
ficandi materiam semper babeamus, quo nos magis
praeter opinionem exspectationemque beai-it. Ita
usurpanda nobis haec historia est, si fructum et
utilit-atem ex ea referre volumus. Caeterum quum
Ionathanus dicitur accepisse victoriae signum, et
fore ut Deus hostes in suas manus traderet, ex
verbis illorum, quibus ignavos et timidos esse iudi-
cavit⁷ non temere imitandum exemplum est. Est
enim singulare: cuiusmodi quaedam alia in sacris
occurrunt, et de quibus egimus in libro Indicum.
Sic quum Gedeonem audimus ad fidem suam con-
firmandam duplex a Deo signum postulavisse, non
posuisse legem quam alii sequerentur illum eertum
est: sed a Deo impulsum, quod ipso exitu Deus
ratum fecit. Quod si nobis imitandum hodie pro-
poneremus, temere faceremus, Deusque nostram
levitatem puniret. Nam meminisse nos oportet
eorum quae Dominus noster Iesus Christus disci—
pulis suis olim dicebat, petentibus, ut quemadmo-
dum olim ad Eliae preces, sic etiam ad suas, ignis
de coelo caderet in eos a quibus non recipiebantur
hospitio: Nescitis, inquit. quo spiritu Elias ductus
fuerit: quasi diceret: Non eam habetis arcanorum
Dei communicationem neque revelationem quam
olim Elias habuit, quem tamen vos imitari vultis.
Tenendum itaque Deum speciale quoddam privile-
gium suis dare, et ad hoc vel illud opus impellere,
quod non vult tamen a nobis in legem et exem-
plum trahi. Quae utilis doctrina est. Scimus
enim quam proclives simus ad imitationem Dei
servorum in omnibus ipsorum factis, sine iudicio
et discretione: ut histrionica et scenica potius sit
quam vera imitatio. Sic videmus Israelitas omni-
bus saeculis depravatos, turpiter et foede in mul-
tos errores lapsos fuisse, et tamen summa arrogan-
tia Dei foedus cum patribus ipsorum initum, et ab
ipsis multis vicibus summa ingratitudine fractum,
iactasse et de illo gloriatos: ae proinde a prophe-
tis graviter reprehensos, flagitia tamen hoc titulo
tegere voluisse: Patres nostri. patres, inquam, nos-
tri Deo accepti fuerant: templum Dei, templum Dei
habemus. Sane, sed in Dei praccepta illos opor-
tebat intueri. et eadem sequi et observare, ac res
prohibitas in illis vitare. Hodie in papatu quid-
quid Dei cultus dicitur mera est abominatio: quod
in legem trahere voluerint quod extraordinarium
erat, adeo ut Dei cultus verus prorsus sit depra-
vatus et adulteratus. Unde vero id accidit, uisi
ex stulta imitatione privatae alicuius superstitionis?
Si quis euim speciale aliquod factum gessit, in
exemplum et regulam tractum est, atque ita verus
Dei cultus obscuratus est. Eo igitur accuratius

 

hace observanda sunt quae dico, et quae in oculos
quotidie incurrunt, quo proclivior in contrarium
est lapsus: nempe saepe a Deo servos suos ad
facinus aliquod impelli, quod gratum et acceptum
habebit, sed quod tamen in exemplum aut gene-
ralem regulam trahi nolit. Cuiusmodi exemplum
in Abrahami servo conspicuum est. Nam missus
ab Abrahamo quaesitum Isaaco filio uxorem, sig-
num sibi proponit rei feliciter gerendae, primam
filiam quae occurrerit ad hauriendam aquam domo
egressam, a qua potum petierit: quem si ultro de-
derit, et sponte etiam camelis aquam propinaverit,
eam fore uxorem heri sui, quam Dominus ipse
elegerit. Nae si hanc divinationem imitari velle—
mus, non dubium est quin eam arrogantiam Deus
graviter puniret: licet tamen Abrahami servi com-
probatum a Deo sit votum: nempe, quod ipse Deus
suggessit, et feeit. Idem omnino de Ionathano
sentiendum. Neque enim proculdubio verisimile
cuiquam fieri poterat hostes ad duorum hominum
adspectum terrore percellendos: quum praesertim
scirent in toto Israele nou esse arma, quibus se
tuerentur: nedum ut ipsos aggrederentur, et in-
gens esset hostium multitudo. Solae quidem fateor
praesidiariorum cohortes Ionathanum et armigerum
ipsius viderunt: sed quid duo illi adversus tot
hostes? Nonne momento caedi potuerunt? Quare
nulla est oblata metus occasio stationariis illis
Philistaeis‚ qui nullas oppositas sibi ad resistendum
viris animadverterant: et ideo, ut videmus, Phi-
listaei conspectos duos illos viros per contemptum
iubent ad se adscendere, dicentes: Ecce Hebraei
prodeunt e foraminibus secius ubi se absconderant, et
praelium meditantur.- quasi dicerent: Vah! miseros
istos homunciones etiam in conspectum nostrum
venire ausos, quos vel invitos necesse est in nos-
tram venire potestatem? Ea suit hostium arrogan-
tia et petulantia: quamobrem metum simulant, et
iubent Israelitas ad se adscendere, Adscendz'te, in-
quiunt, ad rios, ut notam faci-amus vobis rem. Sic
solemus nostro idiomate gallico compellare quos
nobis infensos minis terremus: Heus aceede, ades-
dum, paucis te volo: quae comminationis vim habet.
Idem ergo Philistaeis accidit, qui verbis illis mina-
bantur Ionathano et armigero, et tamen egredi
statione se non audere profitebantur. Ex quibus
apparet Deum cohibuisse rabiem ipsorum, et ani-
mis metum iniecisse, ut licet multi, duos tamen
homines adoriri vel in fugam vertere non audeant.
Nam saltem ad terrendum Ionathanem aliquot pas-
sus adversus illum progredi debebant. Atqui metu
retinentur, et se intra montium fauces continent,
quasi ingentem excercitum in conspectu haberent,
ct pauci ac imbelles in adspectum eorum venire
non auderent. Sed Ionathanus omen ex verbis
illis accepit: et sane deinceps dicitur metus ille
3*

