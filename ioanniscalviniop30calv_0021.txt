21

mur nos nunquam in Dei obsequium compositum
iri, quin affectus nostros cohibere et fraenare didi-
cerimus. Itaque si quod periculum immineat, sic
timeamus ne horrore et terrore dissiliamus, sed af-
fectus nostros cohibentes in Deum modeste spem
nostram coniiciamus. Si quae tristitia invaserit,
ne vindictae cupiditate incendamur: sed ad verbi
divini regulam nos componamus. Si quae contra
laetitiae occasio se obtulerit, ne insolenter nos ge-
ramus, sed nos intra verbo divino praescriptos mo—
destiae terminos contineamus. Denique Deum nun-
quam ut oportet colemus, quin adversus nostros
affectus pugnemus. Atque hic in primis metuendae
artes diaboli, novas semper rationes quibus deiiciat
nos, et si posset in exitium trahat, molientis. Nam
modo immoderata laetitia, modo immensa tristitia,
modo metu ingenti, modo aliis variis modis nos
adoritur, adeo ut nisi firmo nitamur fundamento,
brevi sit eversurus. Atque idcirco necesse est nos
adversus ipsius conatus benc munitos esse, et affec-
tibus omnibus ultro resistere paratos, ne ab illis a
Dei cultu avertamur, et ab officio nostro resiliamus.
Et de istis hactenus.

Caeterum non est verisimile Saulem ex eontu-
macia fuisse adversus Deum rebellem, et oblatam
gratiam reiecisse. Nam necessitate quam sibi fin-
xit ad sacrificandum impulsus est: et satis conspi-
cuum est illum ab omni ambitione aut arrogantia
fuisse in hoc facto alienum, et ab omni contemptu
sacerdotalis dignitatis, ut ante diximus. Verum-
tamen non ideo excusationi locus ipsi ullus factus
est. Quamobrem discamus inutiles et irritas fore
eoram Deo nostras omnes excusationes, si quacun-
que tandem ratione quod ipsemet praescripserit
transgrediamur: ac nullo praetextu posse nostram
inobedientiam tegi apud Deum. Tanti enim facit
obedientiam, ut neque coelum, neque terra, non de-
nique totus mundus possit coram Deo iustificare
inobedientiam peccantes, quemcunque tandem pro
se praetextum adferant. Nam quae magis speciosa
posset adferri excusatio ista qua se apud Samuelem
Saul tuebatur: Ego te septem dies exspectavi, et
tamen non venisti? Quin etiam ego te decennium
exspectassem, sed quum animadverterem sensim
dilabi perterritum populum, in maximis angustiis
fui. Verbum hebraeum significat, continui me, ut
sit sensus, valde coarctatus sum; quasi diceret, sane
libenter voluissem non sacrificare, neque ad sacri-
ficandum cogi: sed quum praesens perieulum ani-
madverti veluti coarctatus sum et in angustias re-
dactus, ut vel invitus sacrificare sim coactus. Ap-
paret ergo Saulis excusatio: Ego te inquit, septem
dies intra quos te promiseras venturum exspectavi,
et interea magno numero coactos hostes adversus
me vidi facere incursionem et impetum paratos ad
me opprimendum: populum vero contra terrore

IN Ι. LIB. SAMUEL. CAP. XIII.

 

22

percitum fuga sibi quaerere salutem, quare quid
ego in his angustiis fecissem? Ego veroin Deo
meum auxilium positum sciebam: ac proinde a me

,³ invocandum, et in istis angustiis consulendum non

ignorabam. Sed sine sacrificio non poteram. Ita-
que necessitate ad sacrificandum adactus sum: Deum
enim in istis difficultatibus invocare volui: nihilque
temere suscepi. Neque enim mihi licebat Deo in-
consulto adversus hostes copias ducere et irrup-
tionem in illos facere sine mandato divim, et sine
testificatione voluntatis ipsius, qnam sciscitari volui
usitata ratione, nempe facto sacrificio. Ex quibus
apparet Saulem in illa sua rebellione voluisse obe-
dientiorem videri multis qui cum humilitate Deo
obedire se simulant. Sane non poterat maiore ne-
que speciosiore apud homines virtutis titulo Saul
commendari quam quum post exspectatum Sa-
muelem sacrificio facto Deum invocaret. Nam
nisi sacrificasset, multorum sermonibus accusatus
fuisset, quasi spem in Dei auxilium simulans, tamen
non animadverteret hostes in singulas horas posse
illos imparatos aggredi, et opprimere. Nam 111 dies
augeri vires hostium; contra imparatum esse Sau-
lem3 ac quum postularit necessitas auxilio et con·
silio destitutum iri, quod Deum rite non invocasset.
Quare non igitur Dominum rite consuluit, et os
ipsius interrogavit? Quare ignavus desedit? ubi
pristina virtus? Istis aut similibus vocibus Saul
poterat a multis urgeri, si perstitisset, Samuelem
ut praescripserat, exspectare: ac proinde ipsius
festinatio et sacrificium magni fieri, ab iis qui ex
suae rationis sensu de divinis rebus iudicare audent.
Sed hoc memoria tenendum est⁷ inanes omnes fore
praetextus et excusationes, nisi sententiam quam
ipse Deus per Samuelem tulit attendamus, et reos
fore semper contumaciae et rebellionis. Ecquid
enim Saulem ista iuvant? Septem dies adventum
Samuelis praestolatus est: praescriptum tempus
elapsum erat: quo elapso solenne sacrificium fecit:
minime quidem sibi alienum munus arrogans, ne-
que eo facto gratiam et autoritatem quaerens, ne-
que stulta curiositate aliquid a se alienum tentans:
sed necessitate adductus. Nam undique constrin-
gitur, inde ab hostibus, hinc a populo ipsum dese-
rente. Quid igitur hic agat miser, quod eonsilium
in tam angustis rebus illi reliquum est, nisi ut ad
Deum confugiat, et auxilium ab illo petat? Sed
quomodo petat nisi facto sacrificio? Quare Deum
requirit, et ab illo pendere et exspectare auxilium
se testatur: denique Saulem dixeris angelicam vir-
tutem hic prae se ferre. Verum enimvero licet
excusationes nostras et bonas intentiones speciosis
verbis ornatas in medium adferamus, Deus tamen
uno verbo pronunciat, se 11011 accepturum sacrificia
praeter ipsius mandatum facta: cui omnino sen-

tentiae est acquiescendum. Quamobrem hic doce-
12*

