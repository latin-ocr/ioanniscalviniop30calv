67

qui autoritate apud populos pollent peccent saepis-
sime pertinacia, et peccata peccatis accumulent,
levitatis et temeritatis notam fugere cupientes: ac
proinde in instituto sive bene sive male coepto
pergant. Nae qui ad rerum gubernacula sedent, et
primas sedes occupant prudentiam in consiliis debent
adhibere, nequid temere dicant faciantve cuius eos
deinde poeniteat. Matura itaque deliberatione opus
est antequam quidquam aggrediantur. At si non
ea servata est moderatio quam oportuit, an ideo
pertinacia tegendum est admissum per incogitan-
tiam malum, et adversus Deum et homines bis
terve peccandum, ut unus lapsus tegatur? Sic
facere hoe loco Saulem videmus: Quare istud
exemplum intueri debent qui ad rerum gnberna-
cula sedent, et tanquam in speculo animadvertere
quantum sit peccatum temeritas, ut alieno exemplo
nihil temere suscipere discant. Ac si quid per in-
cogitantiam peccaverint, se homines esse agnoscant,
ac proinde ne palinodiam canere ipsos pudeat.
Quin etiam ad singulos etiam haec doctrina per-
tinet cniuscunque ordinis aut dignitatis viros. Pauci
enim non peccant temerariis consiliis: quae si per-
tinaciter tueri volunt, neque a proposito recedere
mutato consilio, certum est varia Dei iudicia et
castigationes in se accersituros, Deumque gravibus
poenis illam superbiam et arrogantiam puniturum.
Quamobrem discamus si quando a recta via aber-
raverimus ad Deum nos vocantem reverti, ut in
viam rectam ab ipso deducamur. Interim vero
Saul quoddam timoris Dei signum, prece illa tes-
tatur, Iehova Deus Israelis, cedo inteyrum, id est
facito ut innoxius absolvatur: da sortes veras, aut
perfectionis. Minime sane dubium est quin bene
esset Saul persuasus Deo probatam iri sortitionem
illam inter se et Ionathanum filium ct populum:

quin etiam facile est iudicare illum a Deo fuisse ’

ad id impulsum. Nam poterat cogitare maximam
eo die fuisse populi transgressionem, quandoquidem
sese polluerat carnes sanguine mixtas, contra Dei
expressam legem, comedendo. Debuit itaque Saul
dc illa legis violatione serio cogitare. Verum istius
flagitii non meminit: scd ipse cum filio a latere
uno, populus autem ab altero divisus est: nimirum
proiectas sortes in populum casuras arbitrabatur.
Hic igitur apparet admirabili Dei consilio et pro-
videntia rem hane totam gestam: immo et Dei

ipsius spiritu linguam Saulis gubernatam. Quare ἶ

precatio illa Saulis non fuit temeraria neque ficti-
tia: ut plerique solent Deum precibus sollicitare,
sed simulatis et temerariis: quin imo vellent ipsius
Dei voluntatem obscurare. Saul vero non temera-
rias voces fudit, sed firmo nixus est fundamento:
id ipsum persuasus quod a Salomone deinceps scrip-
tis traditum est, sortes in sinum proiici, sed a Ie-
hova esse ipsarum totam rationem: quibus verbis

HOMILIA L.

68

λ innuit Salomon sortem quae vel in gremium, vel
in urnam coniicitur videri quidem fortuitam, sed
tamen eius iudicium et exitum a Domino pendere;
cuius admiranda et ineffabilis est providentia. Hoc
igitur Saul agnovit et amplexus est. Quae sane
maxima ipsius virtus ruit: praesertim vero quum

j de capitali supplicio ageretur et vita propria, quam
f ultro sortibus subiicit, non minus quam aliorum.
Quamobrem Deum rogat ut integram faciat, id est
ut veritatem producat, et perficiat totum negotium,
ne insontes pro sontibus poenas luant: sed ut ius-
tus absolvatur, noxius vero condemnetur. Lau-
danda profecto in rege virtus. Et tamen vitia alia
longe graviora non animadvertebat. Itaque hinc
discamus, eo accuratius de nobis esse cogitandum,
quo facilius labimur. Saepe enim in quibusdam
optimo studio ducti, tamen in aliis caecutimus: et
siquid boni aliqua ex parte fecerimus, Dei nomen
ineptiis nostris profanamus: quae tamen omnia
grata esse et accepta illi arbitrabimur. Atqui non
in externa specie haerendum est, neque satis ex
parte rectam viam insistere, ab alia vcro nostris
corruptionibus indulgere: sed diligens adhibenda
cautio est, et omnis assentatio fugienda, ne nobis
ipsis imponamus adulando. Quare agnoscamus Dei
spiritum nos hic in Saulis persona velle docere. et
in eo tanquam in speculo naturae nostrae fragili-
tatem demonstrare. Sumus enim ad malum procli-
ves, licet boni quidpiam admisceamus: et non de-
sunt speciosi praetextus quibus veritatem obvelemus:
neque enim unquam nisi vi quadam adducti quod
iustum est et aequum amplectimur. Hic igitur
Dominus nobis patefacit quid in Saule laudandum,
quid vituperandum: quandoquidem etsi quaedam
in illo virtus apparet, multa tamen vitia latebant
occulta, quae deinceps apparent. Ipsi tamen Deus
parcit ad tempus: ut in eo Dei misericordiam et
patientiam intueamur, non semper punientis ipso
momento quo peccatum est: ut ad peccatorum ag-
nitionem adducamur. Quamobrem quum Deus au-
rem nobis, ut ita dicam, tantummodo vellicaverit,
vel digitum ad nos feriendos moverit, agnoscamus
illum a nobis provocatum ad iram, et ipsi nos
subiicientcs, et peccata abhorrentes, ad illum con-
vertamur.

Quod deinceps sequitur, Saulem deprehenso
:Ionathan0, quaesivisse, quid fecisset? et Ionatha-
num rem totam ut erat illi indicavisse, magnam
lonatbani simplicitatem et inte ritatem testatur:
; etsi sc non agnoscit peccavisse. l ihilominus tamen

sciendum etsi Saul limites aequi et iusti praeter-
ierit, populum exsecratione obstringens, qui man-
datum ipsius violasset: Deum tamen voluisse ut

π exsecratio illa caderet, vimque suam retineret in
Ionathano Saulis filio: quae causa fuit eur illum
tanquam noxium sorte Deus deprehendi voluit.

 

