 

 

565

ditionis obliviscantur: et sese tanquam sues in
voluptatum coeno volutent, eoque veniant stuporis,
ut si in potestatem hostium suorum venissent⁷ non
possint maiore ab ipsis affici ignominia et dedecore
quam quod ipsi sibi accersunt. Tanto igitur magis
sobrietatem colere debemus, et licet Deus vinum
crearit, ut exhilaretur cor hominis, sicut ait in
Psalmis propheta. Tanta enim est ipsius erga
genus humanum liberalitas ut non tantum quae ad
corpus alendum sufficiunt, sod etiam quae ad abun-
dantiam et iucunditatem faciunt, nobis suppeditet,
quemadmodum viuum datum est non tantum ad
cor humanum sustentandum, sed etiam ad illud
exhilarandum. Nos itaque modum iu potu adhibere
discamus, ut Deo semper agere gratias possimus,
et ne cibo ac potu sic obruamur, ut officio faciendo
simus impares, Deo nimirum pure invocando, pro-
ximo inserviendo et vocationis nostrae partes im-
plendo. Denique ne hilaritas et voluptas quam ex
vino capimus, Dei cultum interturbet: sed potius
viribus omnibus in Dei praecepta simus intenti.
Nam si nos cibo et potu sic ingurgitavimus ut
inepti reddamur ad Deum colendum, sicut nostrum
officium postulat, certum est Dei dona quae in usum
nostrum nobis concesserat a nobis profanari. Id-
circo igitur vino Deus hanc vim indidit: ut cor
hominis exhilaret, sed intemperentia et illius ab·
usus est intolerabilis, et vindictam expostulat a
Domino terra ipsa quasi sanguis ipsius temere fun-
deretur. Nos igitur sobrie et temperanter vino
caeterisque rebus creatis utamur, ut illis satiati
novas vires accipiamus ad nostrae vocationis partes
implendas, et ad Dei laudes magis magisque praedi-
candas, novasque vires accipiendas ad nostrae vo-
cationis partes sustinendas quocunque loco, et qua·
cunque ratione Deus iusserit, nostramque explorare
obedientiam voiuerit. Ideoque meditandae crebro
sunt sanctae adhortationes et admonitiones quibus
a luxu ct intemperantia iubemur abstinere: quod
illis in vitia et flagitia multa impellamur. Quare
licet Deus nonnunquam faciat potestatem liberius
vivendi, nihilominus tamen non esse crapulae in-
dulgendum sciamus, sed immoderatos et intem-
perantes appetitus esse fraenandos, Deum esse ho-
minum iudicem non ignari, ac proinde tantum
vitium non inultum relicturum. Idcirco Paulus nos
hortatur ut in cibo et potu temperantiam serve-
mus, ne quid per luxum et immoderate faciamus:
quod istis gradibus ad quaevis mala ducamur, donec
pravis nostris cupiditatibus plane satis fecerimus.
Licet igitur Deus nobis, cum gratiarum actione,
liberalius et lautius aliquando vivendi potestatem
faciat, simul tamen docet nos esse insatiabiles, et
ubi cupiditatibus habenas laxaverimus' ad quodvis
flagitium proclives, et rationis omnis expertes.
Quapropter quid Deus permittat attendendum, ne

IN 1. 111B. SAMUEL. CAP. XXV.

 

 

566

praefixos terminos transsiliamus: sed adversus car-
nales cupiditates ot voluptates demgnemus, ne
ratione spoliata nostra mens a puro et sincero Dei
cultu depellatur. Caeterum etiam istud observan-
dum, Deum licet istis intemperantibus habenas
laxiores permittat, nihilominus ubi crapulam ex-
halarint, care vendere intemperantiam, et in eum
stuporem immittere, ut extra se esse videantur, et
plane hebetes. Nae si semper sobrius Nabal fuisset,
licet audito ab uxore periculo in quod sua stultitia
inciderat: perturbatus quidem, non tamen lethaliter
affectus fuisset. sod licet crapulam exhalasset,
tamen adhuc mentem obrutam retinuit, ut multi
solent ex hesterna crapula hebescere, et licet neque
lingua neque pedibus titubent, mentem tamen tur-
batam habeant, adeo ut nullus amplius rationi locus
reliquus sit, et ipsi ultro terriculamenta fingant, et
nullum consilium malis suis admittant. Sic Nabal
audito ab uxore nuntio territus vehementer obstu-
puit, et tanquam Marpesia cautes constitit. Quare
qui antea insolescebat, et obrutus vino arroganter
sese efferebat, Dei manu deiicitur, et dedecore et
ignominia obruitur. Hinc igitur observemus sobrie
et temperanter viventes, imminentibas quidem malis
terreri: sed tamen non destitui ratione et con-
silio: quod metus ille Deum respiciat, quo freti
spem non abiiciant. Contra vero helluones et
intemperanter vitam agentes, qui ad tempus omnem
humanitatem exuisse visi sunt quantum in ipsis
fuit, tanto terrore concutientur, quum ad ipsorum
vindictam Dei manus accelerabit, ut nullus rationi
locus supersit: et quandoquidem sua ebrietate in
bestias transformari voluerunt, et ab officiis homi-
num fidelium recesserunt, penitus etiam in bestias
degenerent Dei vindicta ipsos persequente.

Et de istis hactenus: pergamus ad sequentia,
in quibus Nabalem Deus percussisse dicitur ita ut
post decem dies mortuus sit. Dubitari poterat
Densne voluisset Nabalem punire, an non, nisi no-
minatim spiritus sanctus huic occurrisset dubitationi,
et subitam illam ac repentinam mortem a Deo pro-
fectam fuisse, tanquam iustam punitionem, indj-
casset, qua de Nabalis tam superbia et arrogantia
quam ebrietate poenas sumsit. Nam ad contu-
melias illas quibus Davidem provocarat, etiam
ebrietatem adiecerat, qua se adversus Deum etiam
obfirmare velle videbatur. Nae hominum iudicio
Nabalis peccatum non usqne adeo grave videbatur:
sed eam esse nostram conditionem sciamus, ut Deo
sua relinquamus iudicia, et placide ipsis subscri-
bamus. Nam si ad nostram amussim peccata exi-
geremus, quae gravissima flagitia sunt, levissima
peccata diceremus et, ut loquuntur, venialia. Contra
vero quae levia sunt, maxima faceremus. Ea est
enim humani ingenii levitas et inconstantia, ea.
temeritas, ut temere et inconsiderate iudicet, prout

36⁸

