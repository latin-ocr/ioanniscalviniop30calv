441

quam oleam virentem in Dei domo in perpetuum.
David igitur illio ex parte sibi proponit, quod appa
rere nondum poterat. Dicit enim Deo sua iudicia
in Doeg exercente iustos risuros et gaudium habi-

turos: quasi dicat, Deum licet impiis ct profanis lio· ·

minibus laxet ad tempus habenas, taudem tamen
omnibus ipsum invocantibus, et in ipso spem suam
reponentibus occasionem laetitiae daturum, et effec-
turum ut cognoscant se, licet suorum patientiam ex-
ploret, non ideo tamen eos abiecisse: sed variis exer-
cere modis ut fides et patientia ipsorum exploretur.
Idcirco David dicit Doegum in primis in Deo non
sperasse, ut crudelitatis et impietatis ipsius fons
appareat, nempe, quod neque fidem, neque religio-
nem habuit. Nam quum Dei timor qui eaput est
omnis sapientiae non obtinet in nobis locum, certum
est nos ad omne malum laxis habenis ferri. Deinde
adiicit, in divitiis suis et autoritate gloriatum esse
Doegum. Et ita solent improbi, quum autoritate
et gratia plurimum valent. Nihil non enim licere
sibi persuadent, et quasi Deus in coelis non sit pro
sua libidine efferuntur. Sed cumulus mali ad su-
periora omnia incidit, quod dicit David Doegum glo·
riatum esse in malitia, et roboratum fuissein vani-
tate sua. Commune vero est istud omnibus im-
probis, ut rebus secundis elati, et bona sua quam
vocant fort-una inebriati, nihil nonsibi polliceantur,
et nulli se legi amplius subiectos arbitrentur, et ma-
nifeste in Deum contumeliosi sint, et eum ad iram
ultro provocent: et magis ac magis indurentur im-
punitatem sibi omnium flagitiorum pollicentes, quorum
nunquam rationem sint reddituri. Haec vero nobis
ideo proponuntur, ut Doegi exemplo discamus illa
vitia omnia detestari et abominari tanquam infestissi—
mam luem.

Caeterum apparet Davidis constantia, qui licet
hominum opinione miserrimus et calamitosissimus,
ut nulla spes esset illum unquam ex tantis malis
emersurum, tamen in Deo spem collocavit, etin ip-
sius bonitate conquievit. Et idcirco se olivam viren—
tem in Dei domo fore gloriatur. At tamen tunc tem·
poris exsulabat Dei sanctuario, et ut ante vidimus,
in terram peregrinam se contulerat: verum praesentem
suam conditionem non intuitus animo sibi repositam
felicitatem, a qua tum procul aberat, contemplabatur.
Idcirco postquam dixit se Dei bonitatem praestolari,
dicit eam fore in perpetuum. Verumtamen illius
tum, hominum iudicio, favoris sensum nullum ha—
bebat, quum undique premeretur, et Saul undique
urgeret, ut tanquam mortis reus ab omnibus de·
sereretur. Sed nihilominus se ille tanquam virentem
olivam perpetuo fructum et vigorem suum retinen-
tem in Dei domo fore gloriatur. Quid ita? Nempe
quoniam in Dei bonitate spem suam reponit. Atque
nos Davidis exemplum oportet imitari: et maxime
quoniam hodie mundus plenus est Doegis et Sau-

IN I. LIB. SAMUEL. (JAP. XXIII.

 

442

libus, ct multis proditoribus, qui nihil nisi confusi—
o-nem in ecclesiam Dei conantur invehere. Et is-
tiusmodi pestes potissimum aulas principum occu-
pant, et quoniam delitias sibi facere volunt, rerum
omnium confusionem invehere conantur. Quae quum
mtuemur, ct Dei opus remoram pati videtur, Da-
videm nos decet imitari: ct quemadmodum in mediis

› suis tentationibus et afflictionibus ac summis an-

gustiis in Deo sperare non destitit: sciamus et firma
fide persuasum habeamus omnem arborem quam
Deus plantavit, nunquam radicitus exstirpandam,
sed suo tempore fiores et fructus, invitis omnibus

, improbis, producturam⁴ Contra vero impios et fla-

gitiosos homines, qui sunt instar putidarum et syl-

* vestrium arborum, perituros et in ignem coniiciendos,

ut docet nos ipse Dominus noster Iesus Christus.
Atqui salutem nostram scimus in Deo fundatam esse,
et vitam nostram non esse ab hominibus, nec in ip-
sorum potestate positam: sed Deum nos ex mera
sua bonitate et liberalitate recipere in gratiam, et
ad se vocare suaviter per evangelii praedicationem:
quapropter omnibus Doegis et Saulibus audacter
insultemus, et quotquot sunt in mundo Dei hostibus,
et in nostra vocatione pergamus alacriter, in omni
humilitate et patientia tantisper exspectantes dum
Deus nostri misertus, post aliquam explorationem,
manum nobis porrigat, et re ipsa testetur se nostri
nunquam oblivisci, licet saepe faciem occultasse
visus sit, ct nos in eum statum redacti, ut tanquam
mundi purgamenta habeamur.
Iam vero agite, etc.

HOMILIA LXXXII-
oAP. xxm.

1. Et annunciaverunt David, dicentes.- Ecce
Philistina oppuynant Ceilam, et diripiunt areas.
2. Consuluit erqo David Dominum, dicens.- Num vadam
et percutiam Pleilistaeos istos? Et ait Dominus ad
David.- Vade, et percuties Plzz'listanS, et Ceilam sal-
vabis. 3. Et differunt viri qni erant cnm David,
ad enin: Ecce nos hic in Iudaea consistentes timemus.-
quanto magis si ierimus in Ceilam adversum agmina
Philistinorum? 4. Rursum erqo David consuluit
Dominum. Qui· respondens ait ei: Surye et vade in
Ceihxm, eqo enim tradam Plzilistaeos in manu tua.
5. Abiit erqo David, et viri eius in Ceilam, et puy—
navit adversum Pleilistaeos, et abeqit iumenta eorum,
et percussit eos magyna playa.- et salvavit David
habitatores Ceilae. ss. Porro eo tempore quo fuyiebat
Abiatlzar filius Aclzimeleclz αᾱ David in Cenum, ephod

secum liabens descenderat.

