49 IN I. LIB. SAMUEL. GAP. XIV. 50

Deo fit reus caedis, quod ab irato animo et odio

pleno proficiscatur illa offensio: sed longe gravius ἢ

peccatum est devotio exsecrationis, quam alia quae-
vis iniuria ferro vel alia quavis ratione facta.
Maius enim odium et venenum lethalius osten-
dimus iu eum, quem advocato Dei nomine, exse-
cratione obstringimus, quam si stricto gladio mor-
tem illi intentaremus quem odimus. Itaque qua-
cunque tandem iniuria illum afficiamus, nulla tamen
tam atrox et violenta, quam quum imprecationibus
aut exsecrationibus illum devovemus. Odium enim
plus quam diabolicum et furiosum exsecrationes
illae produnt, quibus Deum illi cupimus inimicum.
Et tamen quam longe lateque patet hodie istius-
modi corruptio? Nihil audias frequentius 111 010
11οωί1111111 0113111 diabolicas imprecationes: Dii te
perduint, Te diabolus auferat: et similia multa
quae pestiferea linguae istae vomunt, utin buccam
venerint. Sed parva ista sunt, horum respectu
quae impii homines in Deum ipsum proiiciunt, ut
audeant conviciis ipsum lacessere, horrendum dictu
ct auditu: et adversus Dei filios insurgere tam
contumeliose, tam crudeliter ut pietatem omnem
abiiciant‚ et Domini nostri Iesu Christi regnum
evertere moliantur, et verbum ipsius abolere. Quare
quum tanta sit hodie mortalium impietas, eo atten-
tius nobis hic consideranda sunt quae de Saule
dicuutur: nempe licet magna videbatur illi oblata
occasio populum severiore aliqua lege in officio et
humilitate retinendi, non ideo tamen culpa carere,
quod ea exsecratione populum obstrinxerit, et qui-
dem temere et inconsulto. Profecto omne quidem
iuramentum exsecrationem in se continet si defici-
mus: sed longe haec differunt inter se, iuramento
cum consilio et ratione facto se ad faciendum in
posterum officium astringere: et temere exsecratio-
nibus sese devovere, quarum nullum iustum est
fundamentum. Nae valde rei sunt coram Deo qui
se instiusmodi exsecrationibus devovent, vel eo solo
nomine quod Deus testis advocatus est. Imo et
iudicem illum advocari certum est et vindicem
adversum nos ipsos, si mentiendo proximis iniu-
riam fecerimus. Nam istae sunt iuramenti plerum-
que formulae, Deum in animam meam testem ad-
voc0. Sic D. Paulus loquitur. Deum igitur testem
advocantes si defecerimus, gravem punitionem me—
remur: sed si temere aliquid execratione facta
susceperimus, non est in nobis situm ut promissum
istud temerarium implere possimus. Quare qui
temere istiusmodi exsecrationibus sese devovent,
Dei nomen foedissime profanant. Quare in me-
moriam revocanda est gravis 1113 comminatio
adversus eos qui Dei nomeu in vanum assumunt.

Et quidem hactenus de temeraria illa Saulis
adiuratione, ue populus cibum gustaret. Sed alia
ex parte quanta Saulis levitas? Nam Israelitae in

Calvini opera. Vol. XXX

persequendis hostibus huc illuc dispersi, quinam
poterant hanc comminationem omnes intelligere?
Nae imperatores aut duces summi exercituum ali-
quid prohibituri, aut milites ad praelium instrui
edicturi, si maguus cst exercitus, et clam moneri
milites velint, ut vel tubae vel tympani strepitu
castra nolint admoneri, mittant certos oportet qui
duces, centuriones, decuriones admoneant, ut sin-
guli suos edoceant: quod alioquin ne tertia quidem
exercitus pars, si palam ediceretur, ducis volun-
tatem intellectura esset variis locis dispersa: quan-
doquidem magnus semper 111 castris tumultus est:
et crebrae velitationem, belli tempore. Porro po-
pulus Israeliticus non continebatur castris quum
Saul hoc edixit: ac proinde regis edictum audire
non potuit, aliis 111 113110, 31113 111 illam partem,
hostes persequentibus. Interea tamen Saul exse—
cratione obstringit eos omnes qui cibum aliquem
ante praescriptum tempus gustaverint. Summa.
itaque Saulis temeritas: et gravis culpa quam
nullus praetextus possit excusare, quin reus sit
accepti in vanum Dei nominis. Quin etiam Iona-
thanus in vitae periculum ista exsecratione adductus
est: Deo nimirum patris temeritatem et arrogan-
tiam ita ulciscente. Idcirco Ionathanus ait, tur-
bavit pater meus terram, hac exsecratione: Quid
ita? Videte, inquit, ut illuminati sunt oculi mei,
quum gustavi parum mellis huius. Neque vero cogi-
tandum oculos Ionathani sic illuminatos, ut olim
Adami et Evae dicuntur aperti, postquam de fructu
prohibito comedissent: suamque tum turpitudinem
agnovissent, cuius illos puduisset: aliena enim est
prorsus ista expositio: sed illuminati dicuntur qui
antea ex virium debilitate quodammodo caecutiebant.
Ex quo magis apparet quam iniqua quamque cru-
delis illa exsecratio. Ionathanus enim praelio su-
perior factus erat, non sane vi sua, quippe qui
solo comitatus armigero et quidem inermi, tot hos-
tium cohortes aggressus erat: sed Deus illi animos
viresque ad fugandos caedendosque hostes dederat.
Pater vero ipsius qui antea se metu intra castra
continuerat, et ad hostium conspectum expaverat:
iam magnos animos prae se fert, ubi esse in tuto
omnia videt: et victorem exsecrationi devovet,
eumque quem Deus huius victoriae principem fe-
cerat. Ergo satis apparet quam iniqua quamque
crudelis fuerit ista Saulis cum exsecratione con-
iuncta maledictio, qua praeterquam quod Dei nomen
laedebatur, etiam innocenti Ionathano summa in-
iuria inferebatur, qui longe aliud, nempe summam
ab ipsis angelis et hominibus laudem merebat-ur.
Nihilominus tamen servasse populum suum Deus

i dicitur. Ex quo discimus licet in multis Saul offen-
1 derit, et Ionathanus in vitae discrimen edicto illo
l Saulis venerit, a quo recedere noluerit: Deum ta-
1 111011 voluisse convertere malum in bonum, quod

4

