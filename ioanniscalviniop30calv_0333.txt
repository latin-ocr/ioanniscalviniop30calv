 

645

tis indutus, esset, et. aliquis e plebe vel rusticus
homo videretur, ut quis ille esset suspicari mulier
non potuerit: sed ex arte sua invocato daemone
tandem viderit et agnoverit spiritu quodam divina-
tionis, quod sensus ipsius percipere non poterant.
Hic vero multae oriuntur quaestiones, et inprimis
an diabolus rorum futurarum eam habeat cognitio-
nem, ut possit eas revelare: deinceps enim vide-
bimus evocatum istum sane velem imaginarum
fuisse κ), id est spectrum quodistum velem referret,
ut de interrogatis posset respondere. Itaque multi
existimant 000 posse diabolos quae nobis occulta
suut cognoscere. Ad quam quaestionem iam alias
respondimus, et docuimus, stultum esse diabolis
attribuere scientiam rerum futurarum, quae in ar-
cano Dei consilio continentur: sed si de natura
diabolica quaerimus certum esse illos longa rerum
experientia edoctos multa fraude habere, quibus ad
malum nos impellentes, quum sint spiritus aerii,
posse illos multa scire quae nos scire non possumus,
et praeterea, quod in hac quaestione praecipuum
est, Deum aliquando facere diabolo potestatem res
occultas nobis revelandi quae a Domino intellexerunt,
adeo ut non tantum nos in errorem inducant, sed
etiam suis illusionibus ita fascinent ut omnem
mentem eripiant. Sic enim Paulus homines docet
a Deo puniri, ut immittat ipsis spiritum erroris et
efficaciam in eos qui Domini verbum contempse—
runt. Hine tanta in ecclesiam corruptio invecta
est, ut evangelium audientes tamen excaecentur:
cuius· rationem docet Paulus, quod Dei veritas lucet
quidem in evangelio, et caecos illustrat: sed eos
tamen qui evangelium reiiciunt in caecitate manere
sinit, quod diabolus ipsos excaecaveret. Sane multi
ultro oculos claudunt ne bonum a malo discernant,
quum Deus ad suum cultum et obedientiam ipsos
revocat, ideoque tali mercede sunt dignissimi, quod
Deus efficaciam erroris diabolo concedat. Porro
quum apostolus vocibus istis utitur, efficaciae, erroris,
duo complectitur, nempe Deum facere potestatem
diabolo nos fallendi, et permittere ut revelet res
incognitas eaque ratione sensus nostros sic obstupe—
faciat‚ ut nullum amplius boni et mali discrimen
habeamus, et tanquam miserae bestiae naribus ad
ipsius libidinem trahamur. Talis fuit ista cognitio
mulieris viso illo pseudo-Samuele diabolo. Inde
ergo· diseamus non appetere nisi qued bonum est
et licitum, et nullas rationes quaerere nisi quas
Deus dederit et verbo suo approbarit. Nam, ut
ante diximus, tam altas radices egit in hominibus
illa cupiditas res illicitas cognoscendi, ut libenter
1psas nubes, scrutaturi quid in coelo et in alio

. *) Anm. Tettius misere corruptus sic emendandus est:
istum Samuelem imaginarium fuisse, id est, spectrum quod
Samuelem referret.

IN Ι. LIB. SAMUEL. OAI’. XXVIII.

 

(346

mundo geratur, conscenderint. Quae curiositas, com-
pescenda cst et omne studium nostrum ad res bonas
et utiles nobis applicandum est, ut nos Paulus ad-
monet et hortatur. Scimus autem, quidquid ad sa-
lutem et ad animarum regimen spirituale est utile
contineri in lege, prophetis ct evangelio. Itaque in
istis acquiescendum est, Deusqne serio invocandus
ut illustret nos sancto suo spiritu, quo duce ad vo-
luntatis ipsius notitiam veniamus, quam sacro suo
verbo satis patefacit, et ita vitam instituamus, ut
quidquid utile et necessarium tarn corpori quam
animae fucrit in ipso consistere sciamus, Deumque
precemur ut in sua quisque vacatione fungatur
officio, et in ipso solo acquiescat: hoc igitur caput
est omnis humanae sapientiae, nihil scire velle nisi
quod Deus deret7 et quod ad animarum regimen
spirituale, et ad vitam praesentem bonum esse verbo
suo patefecit. Rationes autem instituendae vitae
non per longas ambages quaerendae sunt, ut loquitur
Moses quum ait: Ne quaere, quis adscendet super
nubes, quis mare tranabit‘? verbum Dei estin corde
tuo. Quamobrem quum Deus voluntatem suam pate-
fecit, cavendum summopere est, ne extra illam fe-
ramur: sed coercendi omnes nostri appetitus, ne in
hanc vel illam partem deflectamus: sed 10 divinae
voluntatis studio et obsequio retineamus: ac proinde
variis angustiis et difficultatibus agit-ati, ne in eas
angustias nos coniiciamus ex quibus nullus detur
exitus. Verum dicat aliquis: Nonne scientia rerum
quiddam pulchrum est? Sane, sed etiam scimus
quid illi mulieri contigerit, cum qua melius actum
fuisset si vel domi colum tenuisset, aut aliquod in
agris opus fecisset, quam arte diaboli, praetextu ta·
men nominis Dei, cognoscere ea quae peritissimi
quique homines nosse non poterant. Sed quomodo
cognovit? diaboli revelatione. Quid ita vero? an
potest diabolus tam occulta revelare? Profecto, ut
ante diximus, qui se ipsi subiiciunt hanc mercedem
merentur, ut ipsius praestigiis et elusionibus sic
ipsorum oculi teneantur, ut videant quod esse non
potest.

Sequitur Saulem nihildum vidisse, sed inter-
rogasse qualis esset eius forma qui ascendisset. Ex
quo apparet diabolum sic obstupefecisse Saulis sen-
sus, ut maiorem fidem isti veneficio et incantationi
adhiberet. Hic quidam acuti et subtiles videri vo-
lunt, et quaerunt, quinam hoc fieri potuerit quod
sibi nullis rationibus persuaderi patiuntur, et sibi
solis sapiunt, et plus se aliis videre arbitrantur,
nihil nisi quod ratio sua dictaverit credentes. Sane
nisi scriptura diceret, existimaremus fieri non po-
tuisse ut Samuel ex sepulcro evocaretur, eumque
illa agnoverit quae praesentem Saulem non agnosce-
bat. Sed ista sunt Dei iudicia admiranda, in quibus
videmus Deum excaecare ex parte homiuum oculos
qui a se recedunt, et alia exparte eodem momento

41*

