439 HOMILIA LXXXI. 440

spoliaretur, multum autem temporis effluxerat ab
illa praedictione, ut vana fuisse videretur: sed tan-
dem ostendit re ipsa sc decreto suo finem adferre,
et nunquam vanas aut irritas esse suas commina-
tiones. Quare, quum Deus aliquid promiserit. pa-
tienter impletionem exspectemus: neque adeo stulti
et amentes simus ut ipsi tempus vel horam praefigere
velimus: scd fide in Dei promissionis nitamur, et
patientiam nostram explorari sciamus, ut monet
ctiam apostolus. Et vicissim Deo nos comminatio-
nibus terrcnto sic cius iudicia metuamus, ne hinc
in deportationem et diffidentiam incidamus, inde vero
socordia et ignavia desideamus, quasi divinorum iu-
diciorum minas evaserimus, quod in multos annos
illa distulerit. Neque enim licet annus unus aut
alter, vel etiam decem et amplius effluxerint, ideo
Dei manum evasimus. Nam, ut ait propheta, mille
anni coram Domino sunt instar unius dici. Quam-
obrem si non primo quoque tempore magnis icti-
bus nos opprimit, ne meliorem ideo conditionem
nostram arbitremur: sed ad remedium quod in sa-
cris proponitur confugiamus, nempe ut cum gemitu
et lacrymis sub ipsius potente manu deiiciamur,
eamque assiduis precibus urgeamus, ut suam a nobis
vindictam et condemnationem avertat. Et hoc ip-
sum nos Paulus docet, quum Deum dicit nos ad
tempus exspectantem invitare ad poenitent-iam, et
otium dare ad ipsum confugiendi: cuius si abutamur
patientia, fore ut nimiam nostram ingratitudinem
severius ulciscatur. Quare quum Deus loquutus
est, discamus dictum ipsius pro re decreta et irre-
vocabili haberc: ac proinde si 00 nobis servatorem
fore pollicitus sit, et auxilium in rebus afflictis alla-
turum: certo persuasi simus. nunquam ipsum nobis
defuturum. Sin vero minatus fuerit, ad ipsius minas
commoveamur, et horreamus ipsius iudicia, et nun-
quam, nisi inventa apud ipsum gratia, conquiescamus,
certiores facti de peccatorum nostrorum remissione.
Qua ratione fiet, ut 01110 ira avertatur a nobis.
Sequitur deinceps nullum de Saulis satellitibus
voluisse manum in Domini sacerdotes iniicere. Qua
ex re apparet Deum voluisse ipsum condemnare pro-
priis domesticorum qui ipsi militabant suffragiis, et
qui tyranno suam operam locabant, Deus, inquam,
illos esse voluit- Saulis iudices, quum in Domini sa-
cerdotes manus iniicere noluerunt. Etsi vero non
sunt ideo sacerdotes liberati, neque melior facta cst
ipsorum conditio, Saule non placato, Deus tamen
ex parte sacerdotio conciliavit autoritatem, quum
satellites regii rapinis et compilationibus ac latro-
ciniis assucti, et male feriati homines noluerunt
tamen mandato regis de interficiendis sacerdotibus
obtemperare, sed manus a tam immani scelere abs-
tinuerunt. Atque hac ratione sacerdotio sua dig-
nitas et honor est reservatus: et interim Saul eo
minus excusabilis factus est, quum sua mandata

 

 

vidit ut iniusta reiici asatellitibus: etipse nihilomi—
nus in pervicacia perstitit. Solus illi perfidus Idumaeus
Doeg superfuit, homo profanus et incredulus, ini-
micus Dei et legis ipsius ac purae religionis: solus
illius libidini paruit. Et interim ipse sic sui ipsius
obliviscitur, ut sacerdotes interfici iubeat, Debebat
autem illc apud se cogitare, non posse inter homines
tantum facinus inultum remanere, et sanguinem

¹innoxium fusum intuentes, in Doegum impetum

facturos: Tune improbe, inquientes, ita Dei ipsius
sanctitatem profanabis impune, et sacrosanctam ip-
sius legem pessumdabis? Debuit itaque tam Doeg
quam ipse Saul populi tumultum formidare: sed,

l ut ante dixi, furiosus erat ct insanus: et tamen a

Deo factus est inexcusabilis. Caeterum Doeg tam
promptus ad iussum illud exsequendum, satis osten-
dit se rerum omnium confusione et perturbatione
mirum in modum delectari: et crudelitate sua super-
biisse, ad Dei gloriam si posset abolendam, et totum

cultum Dci lege praescriptum, sus deque vertendum. ⁷

Atque illa fuit Doegi mens. Quod vero Deus per-
mittit habenas ipsius crudelitati, mira res iterum vi·
debitur, et nostris sensibus dissentanea, et ex qua
in summum stuporem incidamus. Fierine vero
potest, ut Deus tam improbum hominem Idumaeum
permiserit aut voluerit in saeros sacerdotes irruere,
et tot innocentes simul trucidare? Ac si Deus
mundi iudex est, et dispensator, quomodo ne con-
tingeret· non impedivit? En ut adversus Deum et
eius iudicia facile mortales contenderent, et in blas-
phemas voces devenirent. Sed sitantum nobis per·
mittamus, ut plerosque profanos homines consuevisse
hodie videmus, certum est viam ad nimiam auda-
ciam esse‚ quae tandem adversus ipsum Deum nos
insurgere faciat, 01 opinionem de Deo iniiciat sinis-
tram: non esse nimirum amplius ipsi fidendum,
neque ad ipsum amplius in rebus arduis confugien-
dum: neque denique amplius invocandum, ut multi
contemptores 1110 rationibus ad omne flagitium fe-
runtur spe impunitatis, quam ex pravis illis suis
imaginationibus hauserunt. Quamobrem quo pro-
clivior est in haee flagitia lapsus, eo accuratius doc-
trina quae nobis hic proponitur est meditanda; nempe
ut cum silentio et timore Deum praestolemur, si
non primo quoque tempore se nostris hostibus op-
ponit, et auxilium adfert: immo si permittit impios
ad optatum finem sua immania consilia deducere,
quasi ipsi Deo probarentur, non autem nos qui ab
ipsis affligimur. Cum Davide vcro dicere discamus,
Domine obmutesco, quoniam tu fecisti. Et Psalmo 52
tunc candem doctrinam se meditatum ostendit, et
ad usum suum revocasse, quum ait: Doegum ho·
minem impium fuisse qui non posuit in Deo suam
fiduciam, sed in honoribus 01 potentia, et in malitia
sua fortificatus est: sed tandem fore ut eradicetur:
se vero in Deo spem posuisse: ac proinde fore tan-

 

