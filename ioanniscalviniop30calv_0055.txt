89 IN I. LIB. SAMUEL. GAP. XV.

invexerunt, et turbas dederunt, veritatem Dei in
mendacium converterunt, Dei nomen semper prae-
dicarunt, et eo gloriati sunt. Quamobrem necesse
est diligentem adhiberi cautionem, ut veri pastores
et Deo vere approbati ab aliis discernantur: ac
proinde vocatio ipsorum non dubiis signis confir-
metur: ut hac ratione seductores et impostores,
quanquam Dei nomen obtendant, procul tamen ab·
legentur et coerceantur. Idcirco Samuelem hic
videmus Sauli revocare in memoriam, se a Deo
prius missum ut ipsum in regem ungeret, ut ex eo
mandatum se illi aDomino adferre constaret. Porro
si Samuelem tam insignem prophetam, et tam ap-
probatum multis testimoniis quae a spiritu sancto
acceperat, oportuit suae vocationis fidem facere, et
non dubiis signis confirmare se a Deo mandata ista
accepisse quae ad Saulem perferret, ac proinde ni-
hil hic a se fingi, quale putamus eorum officium
esse, quos Deus nondum ad tantam dignitatem
evexit, neque adhue ullis signis fecit conspicuos ex
quibus illos appareat a Domino selectos et ad eam
dignitatem vocatos? Quamobrem hic observemus
oportere verbi Dei praecones suae vocationis habere
testimonium, ut populum docere fideliter possint,
et falsam pseudoprophetarum et seductorum doctri„
nam refellere. Atqui hodie necesse est constitutum
ordinem ecclesiasticae vocationis observari, ut nempe
rite eligantur qui Dei verbum annuntiaturi sunt:
deinde ut fideliter officio fungantur. Parum enim
est vocatum aliquem ad functionem ecclesiasticam
esse, nisi officio suo fungatur. Porro Dei verbum
est lydius ille lapis ad quem examinanda est quae-
libet doctrina. Quamobrem quicunque docendi
autoritatem in eeclesia eupiunt obtinere, hanc pati
Iegem debent, ut ad sacrae scripturae normam ip-
sorum doctrina expendatur: ut fiat periculum an
a Deo ipso docti sint, et tantos in ipsius schola
progressus fecerint, ut ipsius nomine legationem
obire, et spiritus ipsius esse organa et instrumenta
possint. Atque haec nobis eruenda doctrina est
ex verbis illis Samuelis, quibus praefatur se aDo-
mino missum fuisse prius ad regem ungendum ip-
sum Saulem. Caeterum Samuel istis verbis etiam
Saulem docet, quandoquidem Dei ipsius veluti manu,
non autem suis viribus, neque industria regnum
aceepit, Deo illud non hominibus ferre acceptum
ipsum oportere: et idcirco nominatim dicit ipsum
accepisse regnum ministerio Samuelis, cuius Deus
autor fuerat. Quamobrem necesse est Saulem sic
a Deo vocatum, totius sui regni administrationem
ad Dei voluntatem exigere: adeo ut Deo regni
proprietas servetur, euius Saul tantum legatus sit
et administer. Quam foeda enim et quam turpis
illa foret ingratitudo, si Saul in regiam illam dig-
nitatem evectus a Domino, Dei mandata sperneret,
et ex animi sui sententia et arbitrio vellet regnum

 

5¹0

administrare? Idcirco itaque Samuel illum admonet,
ipsum a Deo in hunc finem in tantam dignitatem
evectum, ut Deo morem gereret, seseque ad ipsius
voluntatem componeret. Equidem vero fateor, non
omnes qui hodie ad rerum gubernacula sedent,
eodem modo quo Saul fuisse vocatos, non adhibitam
specialem unctionem, et nihil tale quale in Saulis
electione factum: verum tamen vera illa est sen-
tentia et indubitata, omnem potestatem esse a Do-
mino. Quamobrem necesse est eos qui caeteris do-
minantur hunc locum diligenter observare, ut mu-
neris sui partes omnes ad Dei voluntatem referant,
et suae administrationis ratio inde omnis pendeat:
ac proinde in hunc unicum scopum illos oportere
collimare ut commissum sibi munus impleant, cuius
olim Deo fideliter rationem reddant: quandoquidem
in eam dignitatem ipsos evexit, hoc fine ne a sua
voluntate recedant. Itaque Dei mandatum sedulo
exquirant, ac diligenter meditentur, ut revera testari
possint, se nihil nisi quod Deo, a quo dignitatem
tantam acceperunt, gratum et acceptum sit, susce-
pisse et gessisse.

Et de istis haetenus: sequitur deinceps, Saulem
statim post acceptum mandatum, id promulgasse
apud populum, et eos recensuisse in Telaiim. Haec
vox Telaiim, potest accipi pro loco quodam in quo
recensitus sit populus, ut sit nomen proprium.
Quanquam quoniam aliquando est appellativum, et
significat agnos: quidam dicunt singulos attulisse
ad Saulem agnum, ut dinumerari possent, quod
Deus numerari populum prohibuisset. Sed coniec-
tura illa est inanis et ridicula. Quis enim dixerit
e tanta multitudine singulos agnum attulisse, ut
quum ducenta millia peditum fuerint, etiam ducenti
mille agni sint allati, sine iis qui ex tribu Iuda
decem millia fuerunt. Merae istae sunt nugae et
inanes ac ridiculae. Alii qui haec per quandam
similitudinem dici volunt, aliqua ratione niti videntur:
Saulem eos qui ad se coacti sunt numerasse tan-
quam agnos, id est, ut solent opiliones illas pecudes
pro voluntate tractare et regere, quod sint faciles
animantes, sic etiam Saulem populum illum facilem
expertum fuisse. Et sane haec expositio plus habet
verisimilitudinis quam illa prior. Nempe, non fuisse
populum refraetarium neque contumacem, neque
etiam tardum ad obsequium, sed simul omnes con-
venisse, ut instar agnorum numerari potuerint.
Caeterum quum numerari populum audimus fuisse
prohibitum a Deo, non ita intelligendum, quasi non
liceret lustrare exercitum et recensere milites in
bellum profecturos, quemadmodum in libris Iudi-
cum saepe coactos et recensitos milites legimus,
quorum etiam numerus exprimitur. Sed Deus
hunc honorem illibatum sibi reservari voluit, ne
temere numeraretur populus, quem peculiarem sibi
delegerat: qua ratione voluit ambitionis occasionem

