541

debemus, et in ipsa tanquam in speculo quale sit ,

nostrum officium contemplari, quam Dei spiritus

testimonio videmus donis singularibus insignem,

fuisse, et tamen mariti mores aequo animo tulisse,
et placide iugum sibi impositum a Domino subiisse,
eiusque se voluntati submisisse.

Idem in servo apparet Nabalis, de quo hic fit
mentio, qui animadvertens dominum suum sibi
maximum malum accersivisse, et de vita periclitari
non ad ipsum accessit, quandoquidem difficillimis
moribus erat dominus, et nullo timore aut vere-
cundia retinebatur, neque tamen omnino deseruit,
et ab officio recessit, sed malo illi remedium utile
quaesivit, admonita hera, et re tota, ut erat trans-
acta, ad ipsum perlata: nempe herum sibi suaeque
familiae nisi promptum auxilium adferatur, summum
exitium accersivisse. Provideudum igitur admonet,
et istis rationibus heram cohortatur multis beneficiis
Nabalem devinctum esse Davidi, et ipsius militibus,
quod fuerint ipsis pro muro tam in noete quam in
die, et nihil periisse ipsis, omnibus diebus quibus
paverunt yreyes suos in deserto. Quod tantum bene-
ficium praemio et remuneratione dignum esse
docet. Praeterea Davidem admonet non facile in-
iurias illas quibus eum Nabal affecerat laturum,
ac proinde mature occurrendum. Unde apparet
servi istius virtus, prudentia, et honestas longe
maior quam heri sui, et tamen servum esse vide-
mus, et officio suo fungi sub illius heri imperio et
dominatione, qui potius in bestiis quam in homini-
bus numerandus videbatur, agnoscentem se a Deo

ad hanc vocationem et vitae statum esse vocatum. i

Hinc itaque discamus, licet ii qui ad dignitatis ali-
quem gradum evecti sunt, non omnibus illis virtu-
tibus ornati sint, quae ad officium faciendum re-
quiruntur, nihilominus tamen sponte nos ipsis
subiicere, et honorem debitum exhibere, ne arro-
gantia et superbia elati contemnamus eos et despi-
ciamus, ideoque ordinem a Deo constitutum inter
homines violemus. Necessaria itaque est modestia
et humilitas qua reliquae omnes virtutes, ut ita
dicam, condiantur. Nam superbia et arrogantia
virtutes omnes infici et corrumpi certum est. Ita-
que si quis maximis donis excelluerit, et alios
tamen prae se contempserit quidquid virtutis habebit
coram Deo mera corruptio et pollutio censebitur.
Licet itaque coram hominibus viri boni habeamur,
si tamen reliqua fuerit vanitas et arrogantia in
nobis, nihilominus ab ipso Deo condemnabimur.
Discamus igitur, ut ante dixi, modestiam et humi-
litatem esse salem quo reliquae virtutes condiendae
sunt, ac proinde prudentiam, liberalitatem, vigi-
lantiam, magnanimitatem, fortitudinem et alias
istiusmodi virtutes nullas esse nisi modestia con-
diantur.

Redeamus iam ad Davidem cuius victa patientia

IN I. LIB. SAMUEL. (JAP.

l

XXV. 5452

est Nabalis malitia, ex quo ut ante admonui sapere

¹ nos oportet, et nobis ipsis vim quodammodo facere,

siquidem fieri potest ut qui multis egregie factis
laudem sibi compararit, momento tamen graviter
labatur. Hane ob causam Paulus l. Cor. 10, 12.
fideles hortatur ad sobrietatem, iubetque eum qui
sibi videtur stare, cavere ne cadat, quandoquidem
adeo fragiles et imbecilli sumus, et idcireo vita
nostra viae difficili comparatur in qua multa impe-
dimenta occurrunt, et multae undique difficultates
premunt. Nam incedenti per planam et aequam
viam voluptatem potius percipit quam taedium, sed
in lutosa via saxis¹ et spinis plena ambulans, et
plena fossis, rivulis, aut collibus, iter difficilimum
experitur, et maxime taediosum, imo et periculosum,
quod vix passum unum aut alterum sine impedi-
mento progrediamur et sine vitae periculo. Eadem

¹ igitur ratio est vitae praesentis, in qua multae dif-

 

’ ficultates‚ multa offendicula sese offerunt, ut modo

ad lapidem offendamus modo a via aberremus, modo
tanta defatigatione laboremus, ut vix crura traha-
mus, ideoque quanto facilior lapsus est, tanto dili—
gentius doctrina illa Pauli meditanda est, ut si ho-
die stamus, Deum precemur ne nos deserat, sed
manu sua deducat, et adversus omnia impedimenta
et omnes tentationes confirmet et muniat, eamque
perseverantiamlargiatur, ut qui hodie bene coepimus,
cras perseveremus, donee huius vitae curriculum
decurrerimus. Ideoque etiam Davidis istud exem-
plum observandum est cuius licet animi facilitatem,
et singularem patientiam viderimus, et deinceps
etiam visuri simus, tamen tantopere irritatum ap-
paret, ut adversus Nabalem excanduerit, illius in-
iuriis provocatus, adeo quidem ut modum non
tenuerit. Atque ille, fateor, aNabale fuerat turpiter
lacessitus, non tanturn recusante illi panem dare,
sed etiam gravium criminum accusante, spemque
ipsius de coronae dignitate exsibilante: ac proinde
non tantum Davidem reiicieute, sed ipsum Deum
gravi blasphemia laedente. Ideoque Nabal omnibus
modis reprehendendus est, sed quomodo hue usque
devenit iracundiae David, ut mortem ipsi totique
familiae minitetur? Capitis enim supplicio dignum
dicit eum qui leviori poena poterat puniri, aut de
audacia coram ab ipso Davide reprehendi: ut et
non tantum soli reo et sonti mortem, sed toti ipsius
familiae minetur usque ad mingentem ad parietem:
Est autem haec phrasis hebraica, qua supplicium
irrogandum denotant non tantum quibusdam sed
omnibus domesticorum alicuius, ut eo tam magni
quam parvi comprehendantur, quod ad parietem
mingere soleant homines, David igitur minatur
se nullum marem superstitem relicturum. Quid ergo?
an rei erant etiam infantes, et famuli absentes?
An si Nabal adversus Davidem peccavit, tot in· ·
sontes homines ad imaginem Dei creati morte

