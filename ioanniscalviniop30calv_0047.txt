73 IN I. LIB. SAMUEL. GAP. XIV. 74

tamen in ea flagitia labantur quae morte sint ex-
pianda: licet magnis alioquin virtutibus sint insig-
nes. At populus de rebus inter se coniunctis lo-
quitur: quaerit enim quare qui populo salutem
attulit moreretur ob gustatum extremitate baculi
parum mellis? Nam quomodo id illi contigit? Nonne
dum hostes insequitur, et ipse dux aliis suo exemplo
ad profligandos hostes animos addens? Denique ut
Dei vexillarius et signifer mediis sc hostibus infe-
rens? Nae Deus hominem illum impulit, vimque
suam in illo exseruit, tanquam si manu propria
duxisset. Porro dum facit officium, Deumque ducem
sequitur, parum mellis degustavit: neque id ex
malitia aut contumacia fecit. Quare non peccavit
adversus regem: nisi forte crimini illi ignorantia
edicti vertatur. Quamobrem si capite puniretur,
nonne in Deum ipsum essemus iniurii, et gratiam
ipsius quam in Ionathano patefecit nobis obscura-
remus? Hinc discimus sigillatim facta expendere
quae veniunt in controversiam, et de quibus iudi-
candum, et sententia ferenda est. Nam si eiusmodi
facta fuerint quae Dei verbo, et naturali aequitate
condemnentur, extra omne dubium posita sunt,
quippe irremissibilia. Sed si contra tale factum ali-
quod eontigerit, quod neque improbum sit, nec
absolute a Deo condemnetur, sed sola hominum
imaginatione, nullo tamen Dei verbo comprobata,
nitatur, certum est nos alicui sacientes iniuriam
qui sibi non est mali conscius, adversus ipsum
Deum fore iniurios, atque adeo ipsum fore vindi-
cem et ultorem illius iniuriae. Quamobrem tanto
nobis maior adhibenda cautio hic est, ne temere
de incognitis sententiam feramus, vel calculo nos-
tro condemnemus, quod tamen excusari vel appro-
bari potest: ne ipsi Deo bellum inferre velle vi-
deamur: cui tandem aliquando, quidquid praetexa-
mus, reddenda erit nostrae temeritatis ratio.
Tandem Saul dicitur recessisse a persequendis
Philistaeis: qui finis eorum omnium quae hactenus
sunt a. nobis explicata: nempe Deum quidem vo-
luisse populum suum asserere in libertatem, seque
populi sui defensorem et protectorem patefacere,
et a tyrannide Philistaeorum, quam diu passus
erat, liberare: sed non tamen plenam et perfectam
Sauli de hostibus victoriam concedere: quandoqui-
dem proculdubio dignus erat potius summa confu-
sione et dedecore, quod Samuelem patienter non
exspectasset. Quamobrem Deus hac ipsius victoriae
remoram iniiciens, eum ita castigat, ut velit eum
adhuc pati aliquid a Philistaeis, qui perpetuo ipsum
torqueant, non ad annum unum aut alterum, sed
quamdiu regno potietur, quod obtinuit annos qua-
draginta: ac proinde perpetuas cum Philistaeis
habuit concertationes, et quidem eo usque res de-
venit, ut ipse tandem cum filio Ionathano a Phi-
listaeis caesus et praelio fusus occubuerit, vehemenâ€”

 

ter auctis pcccatis suis, quum maxime illum ad
Deum converti oporteret, et ad Dei obsequium com-
poni. Illc vere contra peccata peccatis cumulans,
et totus in illis immersus sibi etiam ultimum exi-
tium accersivit. Idcirco igitur hic dicitur Saul re-
cessisse a persequendis hostibus.

Deinceps vero sequitur duarum rerum summa,
primum quidem Sauli regnum obtinenti prospere
omnia successisse: et quoeunque copias duxit vic-
toriam de hostibus reportasse: deinde vero quaedam
genealogiae ipsius repetitio. Nam licet iam ante vi-
dissemus Saulem a Kiso duxisse ortum, nihilomi-
nus tamen hic repetitur, et filiorum ipsius, filiarum-
que etiam nomina exprimuntur: quin et Abneris
principis militiae ipsius, et Neris patruelis Saul fit
mentio honorifica. Porro hie sacrae scripturae mos
est et stylus, ut quum de iis meminit qui diu inter
homines aliquam dignitatem obtinuerant, sic eos
proponat, ut deinde veluti quodam obducto velo
tegat, ne in hominum amplius memoria versentur.
Exempli gratia, sie Caini sobolem, sic Ismaelis, sic
etiam Esavi commemorari videmus, quod Deus in
Abrahami gratiam suum savorem in duas posteriores
illas familias effudisset. sed illarum tantum fit
obiter in saeris mentio, ut deinceps oblivione qua-
dam involvantur. Ex quibus discendum longius
quam in praesentem mundum intueri: ne in eorum
numero simus de quibus propheta in Psalmo lo-
quitur, qui in his terris honores quaerunt, et nomen
suum longe lateque extendi volunt: ne, inquam,
tam stulta cupiditate honoris flagremus: sed sufficiat
nobis scripta esse nomina nostra in libro vitae, et
nos in Dei filiorum haberi numero. Huc igitur
animis nostris ferri debemus, nempe in paratam
illam nobis aeternam haereditatem. Quare absit iis
invideamus quos magnis ad tempus evectos honori-
bus in mundo triumphare conspicimus, et quibus
aura secunda aspirat, rerumque omnium optatus
eventus. Futurum enim est ut- momento illa feli-
citas corruat. Caeterum et terrestria ista ac tem-
poraria beneficia Dei esse in honore oportere ma-
gnique fieri hinc apparet: licet eum spiritualibus et
aeternis collata parvi sint momenti. Verum tamen
nullum ac ne tantillum quidem Dei beneficium in
caduca et transitoria ista vita parvi faciendum est:
sed potius in summo habendum honore, ut Dei
nomen in suis donis semper glorificetur. Et de
Saulis genealogia haetenus.

Quod ad Abnerem attinet, pluribus deinceps de
ipso agendum est: et quis ipsius gubernationis et
administrationis fuerit exitus: sed illa tractatio in
suum locum est reiieienda. Quod vero dicitur Saul
quamdiu reguum obtinuit continuis bellis fuisse
occupatus, in primis observandum, qua ratione Deus
populum suum exercuerit, etiam quum suae boni-
tatis erga ipsum nou dubia signa dedit. Antea vi-

