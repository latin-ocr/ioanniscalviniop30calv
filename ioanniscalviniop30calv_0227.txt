433

quod occidisset Saul sacerdotes Domini. 22. Et ait
David ml Abiatlzar: Sciebam in die illa, quod qzcum
ibi esset Doeq Idumaeas procul dubio annuntiaret
Sauli: qu sum reus onmium animarum (lomus pa-
tris tui. 23. Mane mecum, ne timeas.- εἰ qais quac-
siverit animam meam, quaeret et animam tuam, me-
cumque servaberis.

Tristem et lugubrem historiam explicandam
aggredimur: quod tanta tamque lugubris confusio
rerumque omnium perturbatio ecclesiam Dei infes-
tarit, ut rex ipse, quem Domini nostri Iesu Christi
figuram esse oportebat, sacerdotium, alterum etiam
divinae gratiae testimonium, abolere conatus sit:
Deus enim declaraverat populum israeliticum fore
ipsi regnum sacerdotale: quibus duobus velut erectis
vexillis se huius populi ducem et imperatorem Deus
esse declarabat: quorum alterum erat regia autoritas,
alterum vero sacerdotale munus: quibus tanquam
duabus imaginibus venturus olim summus ille rex
et sacerdos Dominus noster Iesus Christus reprae-
sentabatur. Equidem fatcor in Saule non fuisse
adhuc impletam promissionem, quandoquidem scep-
trum oportebat in tribu Iuda confirmari. Qua-
propter usque ad Davidem Deus non perfecte
declaraverat se velle populum habere in rege spe-
culum, in quo redemptorem intueretur, et se in
promissi Messiae et redemptoris spe foveret. Verum-
tamen quum unctio Sauli fuerit communis cum
sequentibus regibus, quae tamen inipso fuit abo-
lita, Deus iam tum populum coepit docere, se
tandem regem populo daturum mansuetudinis et
clementiae plenum, qui populum in pace retineret
et servator ipsius esset. Sic igitur Deus ista duo
vexilla et signa in ecclesia sua erexit, in quae sin-
guli fideles sensus suos converterent, et quibus tan·
quam columnis fides ipsorum fulciretur, sacerdotium,
inquam, et regnum. Atqui Saulem regem, quem
Domini nostri Iesu Christi figuram esse oportebat,
videmus sacerdotale munus pro viribus evertere
moliri. Quale, obsecro, miseris illis hominibus ob-
iectum est offendiculum, qui solas umbras legis
habebant, et quidem obscurissimas, ac proinde non
tam evidentem cognitionem habebant quam quae
nobis hodie per evangelii praedicationem allata est?
Nae perinde hic accidit, ac si se ipsum Iesus
Christus discerpsisset: de figuris loquor legalibus.
Nam regem et sacerdotem oportebat mutuo inter
se vinculo indissolubili coniunctos vivere, quasi duo
gratiae divinae pignora, venturum olim nimirum
indicantia quem in salutem totius populi Deus pro-
miserat. Itaque tam horrendo Saulis facto videba-
tur vehementer concuti Dei filiorum fiducia, et in
eam confusionem adduci, ut ex rationis humanae
sensu Deum arbitraretur fidem ipsorum lusisse, et

Caluini opera. Vol. XXX.

IN Ι. LIB. SAMUEL. CAP. XXII.

 

 

434

illusorium ac ridiculum esse vel ad sacerdotalem
dignitatem, vel ad regiam autoritatem respicere.
Deinde ex alia parte considerandum, quomodo
Deus tam horrendum factum admitti permiserit,
quod non sine causa tamen accidit. Hinc igitur
multa nobis expendenda, ut Dei iudicia agnoscamus,
et reverenter adoremus, quae sensus nostros et hu-
manam omnem rationem superant. Hanc historiam
qui leget incogitanter, non revocabit in memoriam
quae superius dicta sunt, oportuisse Dei decreto
sacerdotium ex domo Heli adimi: et ad aliam fami-
liam transferri: et familiam Heli, quae Dei taber-
naculum tot flagitiis et pollutionibus infecerat, sic
deprimi ut ad necessitatem stipem emendicandi re-
digeretur, et tanquam mercede conducti stipendium
acciperent Heli posteri, ad quos sacrae omnes obla-
tiones pertinebant. Hanc igitur iampridem senten-
tiam Deus tulerat a qua totum illud tempus fluxerat
quo Samuel vixerat, et deinde quo Saul regnarat,
quo toto tempore nulla dum facta in domo Heli
mutatio fuerat, ut inane Dei decretum et frivolum
nuntium fuisse videretur, Dcusque decreti sui obli-
tus, et non serio loquutus. Iam vero 85 sacerdotes
interficiuntur, et iussu Saulis uno die perimuntur.
Porro quamquam Saul sacerdotibus necem inferens
nihil minus quam de Dei voluntate perficienda cogi-
tabat, et non ipse obtemperabat, eius tamen arcanum
consilium exsequebatur, ct stupenda quadam ratione
implebat. Qua in re arcana Dei consilia nos ado-
rare et venerari convenit, quae tam arcana et pro-
funda sunt, ut captum humanum omnem superent.
Verumtamen ex illa familia quidam, nempe Abiathar
ad Davidem fugit, ut Dei sententia nondum plane
impleta videatur. Nam si Davidis regnum perpe—
tuum fuisset, Abiatharus sacerdotio munerandus
videbatur, quod ex illa sacerdotum familia solus
superstes evasisset, et David etiam illi pollicitus
hoc fuisset. Sed Deus tandem quod opus coepit
perfecit. Nam accidit ut Abiathar conspirationis
Adoniiae particeps factus, sua dignitate exciderit, et
abrogatum sit illi sacerdotium et ad Sadochum
translatum, qua ratione et Dei iudiciis via facta est.
Caeterum licet Deus tantam sacerdotum stragem
fieri permiserit, tamen in maiorem Saulis confusio·
nem cessit, ut solent impii suam condemnationem
accelerare, et divina iudicia in suum caput accer—
sere, et quasi ipsis occurrere: Deus itaque voluit
Saulem eo impietatis et saevitiae labi, ut citius
mercedem suam reciperet: quam deinceps non longo
post tempore accepisse ipsum videbimus. Praeterea
Dei consilium hic admirandum, qui Davidem hac
ratione omni auxilio et ope destitui voluit, ut ad
solum Deum assurgere disceret. Interim Deus
etiam Saulem per proprios ministros et domesticos
condemnavit, satellites, inquam. et stipulatores suos
et mercenaritffi: quorum iudiciis et suffragiis ipsum
25

