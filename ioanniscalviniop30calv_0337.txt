 

 

 

 

653

potestatem victoriam cui volet concedendi. Interim
vere Saul desperationis plenus est, quam hoc maxime
patefacit quod Deo ipsi non respondente in malitia
sua occalluit: quod enim Deus non respondit ipsi,
docuimus antea signum fuisse Saulem aDeo reces-
sisse. Neque enim si ad Deum pure et candide
peccata confessus accessisset promissioni Deus de-
fuisset: sed vera fide et poenitentia se invocanti
respondisset. Sed quoniam sine poenitentia, sine fide,
sed corde duplici et fucato Deum invocat, idcirco
vanae et irritae sunt ipsius preces: Deumque
frustra quaerit. Quamobrem Saul adversus se ipsum
etiam invitus fert testimonium, se in malitia occal-
luisse quod sine poenitentia, sine fide Deum quae-
rat. Praeterea Saul ostendit se nondum didicisse
quid sit Deum exspectare: nam fides cum spe
semper coniuncta est: spei autem ea natura est, ut
nisi Deus primo quoque tempore nobis respon-
derit, patienter tamen adventum eius praestole-
mur, spes enim cst veluti fidei nutrix. Itaque
licet Dei promissiones fide amplexi fuerimus,
saepe tamen Deus auxilium differt, ut fidem
nostram et obedientiam exploret. Constantes
autem esse non possumus, nec patientes sine
fide, neque fidem sine spe retinere. Saul igitur
satis testatur se desperabundum ad Deum acces-
sisse, quod verae fidei radices in corde nullas ha-
buerit. Hoc igitur exemplo discamus sapere, etsi
Deus a nobis invocatus non responderit, neque
bonitatis suae signa ulla dederit, imo etiam contra
persequutus sit, agnoscamus propter iniquitates
nostras fieri, ut Deus non respondeat, quae veluti
repagulis illum a nobis separant, ideoque oportere
nos reatum nostrum fateri, et adversus nos ipsos
sententiam ferre, et seriam poenitentiam de peccatis
agere. Atque hic esse debet afflictionum usus, ut
ex illis tanquam non dubiis testimoniis cognoscamus
Deum a nobis recessisse, et abalienatum esse: non
quidem ut in desperationem veniamus: sed potius
ut agnoscentes 1100 peccatis nostris et transgressio-
nibus ab ipso alienatos seria et non simulata poeni-
tentia damnatis nostris peccatis ad ipsum conver-
tamur, veniamque deprecati non dubitemus quin
se facilem nobis praebeat, et ad preces nostras
respondeat, nostrique misereatur. Etsi vero Deus
non primo 011οο110 tempore nobis respondet, scia-
mus tamen non ideo nobis desperandum, et ad
diabolum confugiendum, auxilium ab ipso exspec-
tantes, sed potius oportere perseveranter Deum in-
vocare, donec nos satis explorarit. Nunquam igitur
intermittendae preces, sed quotidie ingeminandae,
donec iram suam a nobis avertere voluerit, et ex
densis illis tenebris in quas immersi eramus, nos
in lucem educere, suique erga nos amoris paterni
non dubia signa dare. Caeterum Saul conquerens
sibi Deum, neque per prophetas, neque per somnia

IN Ι. LIB. SAMUEL. OAP. XXVIII.

 

 

⁶354

respondisse, non meminit Urim aut Thummim,
quum tamen antea dictum sit Deum ipsi non res-
pondisse, ncque per Thummim neque per Urim,
ut sacra scriptura loquitur, id est 1100110 per sum-
mum pontificem sacris vestibus indutum, quibus
Dominus noster Iesus Christus repraesentabatur,
neque aliis modis. Horum inquam Saul non me-
minit: sacerdotes enim interfecerat, et lanienam
illam horrendam in memoriam revocare non pote-
rat quin furore agitaretur, et agnosceret 00 a dia-
bolo sic fascinatum et excaecatum, ut vivo Deo
0111110 erant ministri renuntiaverit. Hanc igitur ob
causam Urim non meminit, ct in summa dicit se
ad Samuelem confugisse responsum aliquod accep-
turum, quod Deus ipsi invocatus non responderit.
Atqui oportebat ipsum continuis precibus Deum
sollicitare, ct interim obstaculum tollere, quo Deus
ab ipso quodammodo dirimebatur, et ipsius auxilium
impediebatur. Sed hoc Saul non facit. Profecto
sententia illa quam Dominus noster Iesus Christus
protulit, nondum erat scriptis tradita: Habent leyem
et prophetas: sed tamen illam oportebat in hominum
animis alte defixam esse. Rogabat dives ille apud
inferos Abrahamum, ut fratribus significaret super-
stitibus ne ipsum imitarentur sed poenitentiam age-
rent ct ad meliorem frugem redirent quamdiu in vivis
erant, cui responsum est: legem habent et prophetas,
quasi diceretur non exspectandam esse a mortuis
ullam revelationem. Quae sententia quum tribui-
tur Abrahamo, ea docetur, homines satis habuisse
in lege praeceptorum ad bene vitam agendam,
ideoque iam inde ab initio firmum fuisse istud
praeceptum sufficere Dei legem ad bene vitam
agendam et non quaerendam, neque exspectandam
ullam revelationem a mortuis. 80111 igitur Deo
licet ipsi non respondente propria conscientia sua
redarguebatur non esse mortuos e sepulcris evo-
candos, nec invocandos: sed legem satis splendorem ³)
facem esse ad passus ipsius regendos, donec plenius
a Deo illuminaretur: ideoque ad legis et prophe-
tarum libros confugere debuit, et vero peccatorum
sensu tactus veniam a Deo suppliciter deprecari:
sed contra desperabundus in priore malitia occal-
luit, Samuelemque mortuum evocavit contra ex-
pressum Domini mandatum, et ab ipso auxilium
exspectavit tanquam Dei propheta. Quod quid
aliud fuit obsecro quam velle Deo invito quod ex-
petebat scire? quasi diceret: Tu Deus consulenti
mihi te respondere non vis, sed invito tibi istud
extorquebO, et veneficiis et incantationibus efficiam,
ut propheta tuus mihi respondeat, et sciam *ab
ipso quid mihi faciendum sit. Eu quo impudentiae
deveniant improbi homines: Deo ipsi bellum infe-
rentes dum se ipsum maximo quaerere simulant,

 

*) Leqe : splendentem.

