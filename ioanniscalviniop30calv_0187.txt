353

coelum renovatum. Idcirco itaque Deus lege veteri
per Mosen data iusserat novilunia Deo dicari, et
dies illos festos esse, ut populus Dei nomini bene-
dicendo et gratiis ipsius et donis meditandis vacaret.
Hodie vero non sunt noviluniorum dies festi: pue—
riles enim illos ritus non habemus, et figurae illae
et umbrae legales desierunt: non quidem quod ve-
teribus illis patribus meliores simus, aut quod Deus
aliquam in nobis qualitatem inveniat, aut aliquod
bonum: sed quod Dominus noster Iesus Christus
apparuit omnium illarum umbrarum et figurarum
corpus et substantia. Nos igitur licet novilunia
non habeamus festa, veritas tamen illorum reti-
nenda et observanda est, ac proinde agnoscendum
nos non fuisse semel a Deo creatos et in mundo
constitutos, sed ab ipso nos in dies foveri: ac proinde
singulis momentis esse a nobis invocandum, et bo-
nitatem ipsius erga nos meditandam, ut subinde
cum propheta exclamemus: Quid est homo, Domine,
ut eius memor sis. Et recordemur eius quod alio
loco propheta dicit⁷ Deo spiritum suum auferente,
homines deficere et in nihilum reduci: et contra
emittente res omnes creatas recreari: ac proinde
speremus ipsum vires etiam nobis suppeditaturum
quum nostra opera volet uti. Caeterum Saulem
videmus festum istud celebravisse, sed ut solent
hypocritae rebus sacris vacare. Nam etsi religiosus
in specie velit haberi, et legis caeremoniarum ob-
servantissimus: iuterea tamen internum et lethale
odium adversus Davidem pectore fovebat. Sed
quomodo vitam suam Deo acceptam feret, qui in-
nocentem ad mortem persequitur? Sed ita con-
sueverunt hypocritae. Sic videmus impios illos
Iudaeos non ausos Pilati praetorium die paschatis
festo ingredi, ne polluerentur. Sed, quaeso, ubi
erat pollutio? Sane non in ipso praetorio, quod
tantopere dedignabantur, sed in ipsis. Ex quibus
apparet quanta passim hypocrisis hominum mentes
occupet, et quomodo externis istiusmodi ritibus
Deo illudant, quum tamen ne principia quidem
verae et sincerae religionis habeant. Hanc ob cau-
sam Dominus per Isaiam prophetam exprobrabat
olim populo, ipsos manus habere sanguine pollutas,
et esse intolerabiles. Neque vero existimandum
Deo displicuisse ritus illos et caeremonias, quarum
autor ipsemet fuerat, nam quaecunque Deus verbo
suo instituit approbat: sed legem violatam ostendit,
quum Iudaei quidem festos dies celebrarent, et in-
terim mutuis odiis et inimicitiis laborarent, rapinis,
extorsionibus et concussionibus et similibus pleni
essent. Nos itaque licet istiusmodi dies festos vete-
rum more non habeamus, quandoquidem non am—
plius legis umbris et figuris subditi sumus, disca·
mus quotiescunque in concionem venimus, et no-
minatim die dominico, qui dicatus est ut vacemus
bonis operibus, et caritati erga proximos, ac vitae
Calvini opera. Vol. XXX.

 

 

IN I. LIB. SAMUEL. CAP. XX. 354

integritati et sanctitati studeamus, Dei in nos in-
numera benefacta agnoscentes, pro quibus ipsi gra-

* tias agamus ex animo: ac proinde pollutiones nos-

tras non misceamus iis quae Deus ad suam gloriam
et nostram salutem sanctificavit. Quare singuli sese
vitamque suam explorent oportet, et infirmitates
suas ex animo condemnent et detestentur, quando-
quidem scimus optima etiam nostra opera non posse
coram Deo nisi ut polluta iudicari, quae tamen ex
immensa bonitate ct misericordia tanquam bona ae-
ceptat et admittit, quum vitam nostram illi accep-
tam ferimus: et licet multorum defectuum nos reos
sciamus, tamen ad ipsum recurrimus et ab eo toti
pendemus, et cum proximis nostris in omni since-
ritate et fidelitate vivimus. Haec doctrina discenda
est ex Saulis exemplo, quern quidem externa spc-
cie religiosum fuisse videmus: sed interim animo
fovisse adversus Davidem odium implacabile, et
ipsum quibuscunque modis potuit ad mortem fuisse
persequutum. Sane fuit ea ratione coram Deo
magis reuS. Numquid enim nostris pollutionibus
Deum immiscere est, quum exterius ipsius cultus
studiosi videmur, et tamen pectoribus pravas cupi-
ditates fovemus?

Porro Davidis illa coniectura: Si Saul audiens
Davidem abiisse excusationem admittat, bene secum
actum iri, nititur eo quod ante attigi fundamento,
nempe Saulem, si omnino constituit Davidem occi-
dere hoc audito nuntio, magis exacerbatum iri, et
virus suum evomiturum quum e suis manibus elap-
sum arbitrabitur. Sane improbi homines saepe tam
occulte proditiones suas moliuntur, ut vix depre-
hendas, et externa specie facillime hominibus in-
cautis imponant: sed tandem ipsorum turpitudinem
Deus detegit: ac proinde quantumvis astuti sint et
versipelles, Deus tamen certis signis et notis eorum
prodit perfidiam, et in publicum producit, ut apud
omnes innotescant et infames ac exsecrabiles red-
dantur. David igitur hac spe fretus fore sibi per-
suasit, ut licet Saul dolis et fraudibus sibi insidia-
retur, Deus tamen ipsum permitteret sic extra se
prae iracundia efferri, ut palam quid pectore ha-
beret occultum detegeret. Hic admonemur quum
hostes fraudibus et proditionibus vitae nostrae in-
sidientur, et ad mortem quaerant, Deum precari
ut ipsorum consilia et occultas molitiones detegat,
et in apertum producat, ut eorum manus effugere
possimus.

Iam ad illa Davidis verba transeamus quibus
Ionathanum per datas dextras obtestatur, rogatque
ut quandoquidem foedus Domini cun] famulo suo
percussit, ipse sua manu ipsum si qua est iniquitas
interficiat. Quum foedus Domini secum dicit- Iona-
thanum fecisse, sic hortatur Ionathanum ad perse-
verandum in amicitia et fide quam ipse ultro cum
Davide contraxerat. Et eo quidem nomine David

23

