13 IN I. LIB. SAMUEL. CAP. XIII.

Domino nostro Iesu Christo, qui hoc ipsum ore
suo sacro pronunciavit. Deus itaquo se illis verbis

ostendit fore favorabilem et propitium omnibuss
suis fidelibus: neque exspectaturum donec gemitus Α

ipsorum ad se perveniant, et in vitae discrimen
adducantur: sed se praeventurum eos asseverat.
Alibi vero dicit se statim ubi ad ipsum clamave-
rint manum habiturum ad auxiliandum ipsis para-
tissimam. Et alio loco etiam profitetur se aurem
attentissimam ad fidelium preces habiturum. Has
omnes promissiones quae passim in sacris scriptu·
ris occurrunt si in unum collegerimus, facile iudi-
cabimus Deum non exspectaturum quum in sum-
mas difficultates et angustias inciderimus, ut pre-
cibus ipsum interpellemus, et auxilium imploremus.
Verum experientia prorsus contrarium evenire do-
cemur: quandoquidem in extremum vitae discrimen
adducti a mane ad vesperam, et de die millies ad
Deum exclamamus, auxilium eius implorantes, et
languentes ac paene deficientes vociferamur, et
tamen dies abit sine auxilio, et videtur Deus pre-
ces nostras non audivisse. Imo crescent-ibus malis,
videtur potius a nobis recessisse. et pro auxilio in
mortis discrimen coniecisse. Verum istis rationi-
bus fieri experimentum patient-iae fidelium scien—
dum est. Neque tamen propterea sibi Deum con-
trarium. Quod. si probe cognitum erit a nobis,
minime mirum videbitur quod hie recitatur, nempe
Samuelem iussisse Saulem se exspectare3 et tamen
non tam cito venisse, quam Saul sibi persuaserat.
Verum tamen non defuisse promissis Samuelem
eertum est, qui septimo die, ut praedixerat, venit,
lieet non ea hora qua exspectabatur. Atque hoc
diligenter observandum est. Namque certissimum
est Deum nunquam tardare, neque occasionem
permittere ut effluat: sed semper opportunum au-
xilium nobis. prout ipse necessarium esse novit
adferre. Idcirco dicebat olim Habacuc propheta:
Veniens veniet, et non tardabit: nimirum si quid
ad salutem nostram faciat intueamur, et officio
nostro fungamur. Dicit- enim eodem loco prophe-
ta: Si moram fecerit, exspecta illum. Quamobrem
si sensus nostros coercere, et intra patientiae ter-
minos continere possumus, et exspectare ut Deus
providentia sua nos regat et operetur. certo per-
suasos esse nos oportet, illum nunquam nobis de-
futurum, neque auxilium suum tardaturum. Sed
si nostrae impatientiae locum demus, semper tar-
dare Deum existimabimus. Nam nisi singulis
momentis quibus eum invocamus, eius auxilium
senserimus, semper moram facere illum arbitrabi-
mur, et miris modis cruciabimur. Atque hoc isra-
elitico populo et Sauli contigisse videmus: in qui-
bus tanquam in speculo, aut imagine viva, possu-
mus ea quae supra diximus contemplari: nempe
Deum, si illum intueamur, nunquam deesse nobis,

 

14

quin opportunum ¹semper adierat auxilium, quau-
doquidem preces nostras illum praevenire certum
est. Verum quomodo in Deum intuebimur, nisi
ipsemet oculos uobis aperiat, et nos saneti sui spi-
ritus virtute praeveniat? s'ic enim loquitur scrip·
tura, docens spiritum Dei facere in nobis ut ad
Deum tauquam ad patrem confugiamus, et in illum
omnes curas es sollicitudines nostras coniiciamus.
Atque D. Paulus in epistola ad Rom. 8. cap. fide-
les ad hanc gratiae Dei meditationem hortatur,
quum ait spiritum interpellare pro nobis suspiriis
inenarrabilibus. Sane inde satis conspicuum est.
nos a Deo semper praeveniri, licet longe abesse
humanis sensibus et externa specie videatur. Quare
licet Deus vultum suum occultare. vel dormitare,
vel tergum vertere, vel nostri oblivisci videatur,
tamen iam ab illo nos conspectos et auditos cer-
tum est: alioquin singulis momentis perituros. Ec-
quis enim nescit diaboli fraudes, qui nobis semper
insidiatur, et viribus corporis et animae prostratos
momento deiicit et opprimit? Nam leo ille est
rugiens, ut ait Petrus, semper obambulans, et quae-
rens quem devoret. Nos vero tam infirmi, ut vix
muscae, ut ita dicam, ad illum comparati videa-
mur. Quare necesse est exauditas prius preces
nostras, et nos praeventos a Deo, sed non ex nos-
trae rationis sensu et arbitrio, ut voluit Saul. Cui
sane Samuel minime defuit. Nam sc iusserat
exspectari ad septimum usque diem, quo se ven-
turum promiserat. Sed eo die exspectatus non
venit. Imo dies ille nondum praeterierat. Sed
Saul cum populo taedio afficitur, et non venturum
Samuelem suspicatur: itaque stupore quodam et
horrore percutitur: et animi anxius, holocaustum
offerre aggreditur. Conspicuus igitur ipsius ex
mera diffidentia lapsus. Scire enim illum opor—
tuit, Deum diebus et mensibus praeesse et domi-
nari: ac proinde potius producturum fuisse diem
illum, ut temporibus Iosue factum legimus, quam
fidem datam falleret. Quid igitur eum impediebat
quominus exspectaret diem integrum, donec prae-
teriret? Sane magnam dubitandi et metuendi occa-
sionem habuit, sensim dilabente populo: verum ad
ordinarium remedium illi fuit confugiendum, pre-
ces nimirum quibus a Deo peteret ut Samuelis
adventum maturaret: et quidquid accideret, Dei
verbis fides adhibenda fuit: et non dubitandum
quin praestituto et opportuno tempore adesset: ac
proinde non metuendum ne falleretur, Deo fidem
adhibens. Istud igitur habere debuit Saul adver-
sus diffidentiam remedium. Nam scriptura docet
nostram salutem esse in spe et silentio positam:
quemadmodum contra increduli tremunt, quum sibi
periculum aliquod imminere sentiunt, non consueti
ad Deum confugere, quoniam in caducis et terre-
nis rebus fiduciam omnem suam collocant. Testis

