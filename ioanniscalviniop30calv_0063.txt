105

vanas excusationes et effugia quaeramus, quibus
vitia tegere posse nos speremus: sed potius cum
silentio reorum instar causac nostrae determinatio
exspectanda. Neque istud acerbe molesteque ferre
nos oportet, quandoquidem magnopere ad salutem
nostram conducit. Caeterum haee odia et similem
pugnam suscipiant necesse est, quotquot proximos
de peccatis arguere instituunt, prout sunt homines
mendacio et vanitati dediti: atque adeo hebetes ut
veluti quaedam repagula velle Deo obiicere videan-
tur, quo ipsorum peecata occultentur. Verum qui-
cunque alium reprehendere cogitat in Dei mandata
peccantem, oportet animum obfirmet, ne reluctanti
cedat, sed potius pro virili pergat peccata detegere,
et increpare: ae docere longe falli opinione, qui
Deum velit fallere, euius verbum est immutabile:
ac proinde nimium impudentes esse, qui adversus
illud audeant responsare, siquidem illius commodis
et utilitati studet, quum docet peccatores sub po-
tente manu Domini humiliari, seque ipsius tutelae
submittere. Necessaria sane doctrina ista cst ex
hoc loeo eruenda, quo Samuel ita Saulem compel-
lavit: Sine me, et indicabo tibi. Ex quibus verbis
amplius apparet homines neque posse neque debere
Deum loquentem, et liberrime ipsos arguentem
impedire. Et praeterea licet cum Deo contenderint,
nihilominus tamen adversum se sententiam latum
iri. Conspicuam istud est Adami et Evae parentum
nostrorum exemplis, quae superius attuli: qui qui-
dem pro sua virili sese occultare studuerunt, sed
ficulnea tantum adhibuerunt solia: deinde alter in
alterum culpam reiecerunt, sed irrito conatu. Num-
quid enim propterea minus adversus ipsos lata
sententia est a Domino? Sane vir quidem in uxo-
rem omnem culpam reiieiens sese poenae subducere
conatus est, deceptum se a muliere causatus. Sed
nihilo minus a Deo condemnatus est. Femina vero
serpentem veluti autorem peccati accusavit: sed vel
invitam oportuit a Domino condemnari. Quare
illos decebat in solam suam rebellionem qua defe-
cerant a Domino intuentes, nullam excusationem
praetexere. Istos in hac responsione Saul imitatur.
Nam etsi magnum et speciosum quiddam prae se
tulit ne posset condemnari, perrexit tamen aerius
instare propheta, fucumque tollere, ut Saul non
modo nihil promoverit obloquendo, sed potius de-
teriorem causam suam fecerit adversus Deum sese
obfirmando.

Caeterum hic observandum Samuelem expro-
brare Sauli non interfectos a se quos Deus iusserat.
Qua in re severior, ut ante dictum est, Dei sen-
tentia videri posset. Nam quare tanta saevitia et
immanitate homines sine misericordia tollerentur?
Et praeterea quomodo peceati unius vindictam,
etiam in aliquot ante saecula natos eos qui ad la·
nienam trahebantur admissi, distulit? Nae videretur

IN 1. LIB. SAMUEL. GAP. XV.

 

106

prima fronte nimi-⁴ insolens ista Dei severitas. Sed
contra observandum, adoranda esse nobis summa
cum reverentia et silentio Dei iudicia, quum occulta
nobis fuerint, cavendumque summopere ne illis ob-
loquamur. Nam audacia nostra semper contunde-
tur, et nihil promovebimus nostra curiositate pcr—
scrutantes quae adorare nos oportet: sed potius
summam confusionem in nos pertrahemus. Denique
ut paucis rem totam complectar esto ratum istud
axioma, Deum, licet severe agat, esse tamen sem-
per iustissimum et aequissimum: et si iudiciorum
ipsius, propter stuporem nobis innatum, ratio non
constet, tamen statuendum sine concertatione esse
aequissima, et aequitate ac rectitudine omnia cons-
tare. Interim hanc doctrinam ad usum nostrum
revocemus, nempe Deo maleficium aliquod condem-
nante, non esse nostrum adversus Deum obloqui,
et in eius iudicia inquirere, quasi maiores illo si-
mus, ne summo nostro periculo id contingat. Quid
misero illi Aehabo contigerit notum est, postquam
acceptis a Deo mandatis de Syris exstirpandis,
sponte tamen eum Benhadado pacem iniit, conten-
tus cum inimicis pacem facere. Sed missus ad eum
a Domino propheta, Dei iudicium ipsi imminens
propter contumaciam aperuit, sed addito signo, quo
miser ille Achab Dei iudicia quasi iam ante oculos
posita metueret. Quare phropheta Dei nomine
accepto sponte in facie vulnere ad regem pervenit
Deique mandata pertulit: Quandoquidem, ait, iussus
regem Syrorum interficere, maluisti vivum reservare,
pacemque eum illo inire, quam Deo parere, ut vi-
des me vulneratum, ita scito te tuumque etiam
populum ab eo quem dimisisti vulnerandum. Quare
vero propheta ille vulnus in se ultro recepit? quare
se hoc habitu regi obtulit? Nempe, ut ostenderet
Deo mandanti sine ulla contradictione obtemperan-
dum. Ac proinde quum Deus blasphemum illum
Syrorum regem Benhadadum interfici iussisset,
oportuisse vindictam de illo fieri, et ex Dei man-
dato morti dari. Quae quum a rege Achabo non
sint ex Dei voluntate perfecta, in ipsum etiam
damnum recisurum. Quod exemplum eum isto de
quo nunc agimus convenit, Deus enim vocat Ama-
]eeitas peccatores. Minime quidem quod qui tum
vivebant in Israelitas iniurii fuissent et crudeles,
aut quod eos itinere prohibere tentassent, et a pos-
sessione terrae quam Deus ipsis dederat excludere:
neque enim tum quum id contigit, isti nati erant.
Sed nihilominus Deus vult in iis qui tum vivebant
patrum ingratitudinem ulcisci: quemadmodum Deus
etiam minatur, se in tertiam et quartam usque ge-
nerationem improborum ulturum sui contemptum.
Qua in re tamen iustissimus et aequissimus fuit
iudex: quis enim obsecro, ex tanta illa multitudine
suam apud Deum innocentiam tuebitur? Quando-
quidem igitur eertum est omnes a maximo ad mi-

