445

mus, laborantibus proximis auxilium ferre, non .

exspectantes ut nos magnis clamoribus advocent:
sed Dei praeceptum intuentes, cuius quoniam vox
nostras aures perpetuo ferire debet, demus operam
ut maius pondus erga nos quam omnium hominum
importunae voces habeat. Sane fateor nos magis
ad misericordiam flecti debere miserorum hominum
fletibus, nostram operam implorantibus: sed etiam
aio nos teneri commodis ipsorum studere, et labo-
rantibus opem ferre, licet ipsi ad nos non confugiant:
et sufficere debere quod a Deo vocamur, et sollici-
tamur, docente quid a nobis officium nostrum re-
quirat.

Neque vero tamen Davidem temere Ceilensibus
ferre suppetias videmus, etsi laborantibus: nam
sane ingens temeritas fuisset si in tam numerosum
Philistaeorum exercitum David paucis stipatus
militibus impetum fecisset, et arrogantiae potius et
temeritati quam fortitudini et virtuti datum fuisset,
nisi Deo prius invocato nisus fuisset⁷ et ab eo de
futura victoria certior factus esset. David igitur
nihil temere suscepit, sed quo debuit ordine singula
administravit: Dei enim voluntatem sciscitatus est
autequam quidquam aggrederetur. Porro qua ratione
Deum sciscitatus sit. non exprimitur, sed facile
colligitur ex sequente sententia interposita, qui mos
est sacrae linguae ut saepe antequam aliquid verbis
expressum sit, intelligatur. Per ephod igitur inter-
rogatum a Davide Dominum apparet. Iam autem
ante vidimus sacerdotes quoddam omnes ephod
gestasse quod fuit signum puritatis et perfectionis
quae in Domino nostro Iesu Christo est. Sed fuit
ephod praecipuum summi sacerdotis, ut alibi docui-
mus, in quo erat Thummim et Urim, id est, splen-
dor et perfectio. Quo summus sacerdos amiculo
vestiebatur, quum ad Deum accessurus erat, et ante
faeiem appariturus cum precibus, ut exaudiretur:
quasi non amplius humanam naturam retineret:
sed speciali dignitate et perfectione plus quam
angelica esset amictus. Huius igitur loci, in quo
David dicitur Dominum interrogasse, sensus est,
per ephod sciscitatum esse Dei voluntatem. Nam
et paulo post sequitur: Abiatharum fugientem secum
ephod attulisse. Denique Davidem videmus non
temere, neque suis viribus confisum progressum esse
adversus Philistaeos, sed sese intra limites modes-
tiae continuisse, nihilque sine Deo suscepisse. Quo-
modo vero Dei voluntatem potuit rescire? Nempe
viam a Deo praescriptam sequutus, et veritatis
ipsius certo fretus testimonio. Hinc itaque discamus
nihil aggredi, nisi Deo prius consulto, ut de ipsius
voluntate certiores fiamus. Sane hodie quidem non
habemus eam caeremoniam cuius fuit usus legis
caeremonialis tempore, nullum enim ephod habemus
sacerdotale: sed in sacris tam apertam divinae
voluntatis declarationem habemus, ut ea sufficere

IN Ι. LIB. SAMUEL. (jAP. XXIII.

 

 

44⁴5

nobis debeat, neque sunt amplius novae revelationes
exspectandae. Quare quod Esaias propheta nos do-
cet usurpemus, ut in omnibus nostris consiliis et
deliberationibus Deo primas partes tribuamus: et

es ipsius interrogemus, id est, quaeramus quod nos

ipse docet ct gratum et acceptum habet. Caeterum
quoniam adeo hebeti sumus ingenie, ut licet Dei
voluntas satis superque nobis in ipsius verbo sit
patefacta, non possimus tamen eam mente assequi
et comprehendere, confugiendum est ad sancti
spiritus gratiam, ut ipsc nos suo lumine illustret.
Idcirco per prophetam Deus iis maledictionem de-
nunciat qui consilia sine Domino ineunt, quorum
cogitationes ad Deum non perveniunt, ut quid ex-
pediat ipsis, cognoscant. Verbum enim meum, in·
quit, non admittunt, ct spiritum meum contemnunt:
quo loco Dei verbum cum ipsius spiritu coniungi
videmus. Quamobrem ne eo audaciae deveniamus,
ut pro nostro arbitrio res nostras administremus,
Davidis exemplum imitari debemus, nempe nos
Deo obsequentes praebere, et nihil sine ipsius
voluntate suscipere: quemadmodum certum est nos
nunquam bono consilio destituendos, quum in hu-
militate incedemus. Nam ut ante dixi, sacra scrip-
tura nobis abunde suppeditat doctrinam, qua duce
nostra consilia regamus: deinde spiritus etiam
sanctus prudentiam et discretionem suppeditat. Ne
ergo segnescamus docti aDomino, sed ipsum potius
sedulo precemur, ut nos sancto suo spiritu regat.

Porro Davidi respondetur, ut audacter eat.
Vade, inquit, et percuties Philistaeos, et Ceilam serva-
bis. Quamobrem se David ad expeditionem apparat.
Sed ecce gravis illum exercet tentatio, recusantibus
viris qui cum eo erant sequi. Nam, inquiunt, ecce
nos hic in Iudaea consistentes timemus, quanto mayis
si ierimus in Ceilam adversum agmina Philistinorum?
Nos exiguo numero sumus, illi vero multi, quare
sexcentis mortis periculis obiiciemur, quandoquidem
hic in nostris latebris procul ab hostibus, tamen
vehementer metuimus? Contrarium profecto vide-
batur istud responso quod Dominus dederat. Nam
si victoriam Davidi concessurus erat, cur non etiam
Davidis sociorum animos disponebat, et audaces
efficiebat ad Davidem ducem sequendum? Quare
videtur quaedam in istis esse contradictio. Atqui
David hanc difficultatem superat, ad Deum preci-
bus confugiens, et rationem investigans suorum
timorem et infirmitatem depellendi. Tanto quidem
ille metu suorum videbatur percelli posse, ut in-
cepto desisteret: sed tamen adversus quodvis malum
investigandum remedium non ignorabat, Deo illud
offerente. Rursum igitur ad Deum confugit, nou
ipse quidem dubitans de Dei voluntate, cui plane
acquiescebat. Non sane similis erat incredulis, qui
semper differunt et uunquam parati sunt Deum sc-
qui: et si forte motum aliquem bonum habuerint,

