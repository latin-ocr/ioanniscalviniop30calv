81 IN Ι. LIB. SAMUEL. CAP. XV. &2

merito insanus habebitur? Nonne in se poenas
meritas temeritate sua trahet, quod tali iudicio
resistat? Sed si causam ignorans quare ad capitale
supplicium damnatus sit, aut si legum et iuris om-
nis ignarus velit in iudicum sententias inquirere,
et ex suo sensu et iudicio sententiam ferre, iuraque
omnia corrumpere, nonne merito talis homo summae
stultitiae, aut arrogantiae et superbiae intolerabilis
reus erit, et omnium calculo damnabitur? Quid
ergo dicendum putamus de hominibus in Dei iudicia
inquirentibus, penes quem unum est totius mundi
potestas? Quare meditanda est et nostris mentibus
altius infigenda Pauli sententia: Quis tu es qui
condemnas alienum famulum? Scriptum est enim:
Vivo ego, dicit Dominus: quoniam mihi sese flectet
omne genu: et omnis lingua confitebitur Deo.
Quamobrem quotiescunque iudicem unum summum
esse audimus omnium, annon terrore percelli, et
fraenos iniicere nos ipsos nobis oportet, et ab ipso
pendere, et sententiam ab ipso latam venerari,
quandoquidem penes ipsum est potestas nos ad
ipsos inferos quum volet detrudendi? At si contra
Deo terminos ponere, et ad nostram mensuram
ipsius iudicia exigere, aut si non placuerint repu-
diare audeamus, nonne diabolicus erit furor et
insania intolerabilis? Itaque neccsse est ut nostri
ingenii tenuitatem inspiciamus, quae Dei arcana
scrutari non potest, quandoquidem sunt profundis-
sima abyssus, in quam semel immersi nunquam
emergunt. Quare itaque mortales hic suam opinio-
nem adferent, et temere iudicabunt, et de rebus
incognitis sententiam ferent? Nae Deo rationes
constant iudiciorum suorum, ut quidquid homines
obloquantur, iustus sit semper Iehova, et rectus
iudiciis suis, ut olim cecinit propheta: sed nostro
damno et summo cum dedecore et ignominia. Ex
quibus apparet summam esse insaniam, quum au-
dent mortales in Domini facta inquirere, et adver-
sus Dei iudicia murmurare. Quid ergo faciendum,
quum nimia crudelitas esse nobis videbitur etiam
in pueros a matrum uberibus pendentes saevire?
Nae in memoriam revocanda sententia illa Domini,
Deum nempe a se reiecturum filios eorum usque
in tertiam et quartam generationem qui ipsi rebelles
fuerint, et pro patrum peccatis poenas ab ipsis re-
petiturum. Sane Dominus istis verbis nou profite-
tur summam aliquam iracundiam aut crudelitatem
adversus innocentes. Nam patrum iniquitatem in
filiis visitans, satis iustam occasionem illos condem-
nandi habet, quum in ipsis illorum filiis semper
adhaereat satis vitii punitione divina dignum. Sed
una cum patribus illos complectitur, ut se omnium
aetatum iudicem esse ostendat. Neque vero prae-
scribi ipsi ullos terminos legemve imponi, quasi
mortali, fas est: scd omnipotentem agnosci, coram
quo mille anni sunt unius diei instar. Quod si

Oalvfrm‘ opera. Vol. XXX.

 

memoria repetamus, ita fraenabitur audacia nostra:
quandoquidem cognoscemus Deum in arcano suo
consilio illo admirando secretas causas habere pu-
niendi patrum iniquitatem in filiis: etsi nobis in-
cognitis et impervestigabiiibus modis ad vindictam
progrediatur: ac proinde coercendam et fraeno re-
tinendam illam hominum curiosam arrogantiam, n'e
in ea scrupulose inquiramus quae Dominus non
permisit. Ac si quando forte quaedam tentationes
nos ad murmurandum excitarint, eo vehementius
adversus ingenitam audaciam nitamur et luctemur:
et gratum acceptumque Deo esse sacrificium scia-
mus, coram ipso deiici et humiliari: neque altum
nimis sapere, sed ad mensuram: neque de iis quae
non revelavit sententiam ferre: sed nobis occulta
esse in diem usque perfectae revelationis patienter
feramus. Nam, ut ait Paulus, ex parte tantum
cognoscimus. Quare patienter exspectandum donec
Deus det nobis perfectam cognitionem eorum quo-
rum nunc gustum tantum aliquem hahemus: et
agnoscenda nostra imbecillitas, ne ultro nos prae-
cipites in illam abyssum divinorum iudiciorum
demus.

Et de istis hactenus. Caeterum profanorum
hominum furores certum est non posse a nobis
impediri, quin adversus Deum fremant, et blasphe-
mas voces in ipsum vomant, non posse Deum in-
quientes ab iniustitia liberari, quum in innocentes
et a crimine vacuos vindictam exercet. Verum
tamen interea gemere nos oportet, et mente revo-
care dictum illud prophetae, opprobria quae in
Deum proiiciuntur, in ipsos mortales recidere. Nos
itaque graviter oportet angi quotiescunque miseros
homunciones instar lumbricorum humi reptantes
conspicimus adversus Dei maiestatem insurgere, et
blasphemis vocibus suis illam lacerare: et patienter
divinam in illos vindictam exspectare. Quando-
quidem certum est istiusmodi canum impudentissi-
morum tandem etiam horrendum fore exitum, licet
tardo et lento gradu divina vindicta procedat: et
licet in coelum blasphemias suas tanquam lapides
iaculentur, in caput ipsorum tamen tandem deri-
vandas, et pudore summo tandem obruendos. Quan-
doquidem enim adversus Deum insurgunt, et veluti
cornubus petere ipsius solium videntur, tamen ad-
versus acrem tantum luctantur, neque Deum ipsum
possunt contingere. Qua enim parte illum aggre—
derentur, qui omnium mortalium cervicibus imminet,
et omnia hominum facta intuetur? Ac proinde licet
miseris parcat ad tempus, etad poenitentiam etiam
illos invitet: tamen longum illum patientiae ipsius
abusum, et pugnam adversus ipsum, summa et
horrenda in nostra capita derivata confusio et ca-
lamitas excipiet. Itaque licet mente assequi non
possumus quarc tam horrendam vindictam Deus in
Amalecitas immiserit, istud nobis satisfaciat, Deum

c

