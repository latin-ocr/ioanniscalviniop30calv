93 IN Ι. LIB. SAMUEL. CAP. XV. 94

sed tamen otium et quietem nimis avide quaesive- J
*illam audaciam deprimit, qua super ipsas nubes

runt. Ac proinde non habemus illos in fidelium
numero, quusi a Deo in filios adoptati essent. Ni-
hilominus tamen quoniam humanos se erga popu-
lum Israelis praebuerant, quem Deus per desertum
et loca avia deduxerat: et quoniam etiam barbaras
nationes, quae in Dei foedere non continebantur,
ipsi populo conciliarant, Israelitae iam etiam ad mi-
sericordiam ipsis praestandam adducti sunt. Quare
si Deus etiam erga illos se misericordem praebuit,
qui tantum ex parte sui erant, et qui aDei populo
recesserant et extranei facti erant, neque Deum
neque fidem certam habentes, qualem illum erga
nos futurum arbitramur si in ipsius timore sincere
ambulaverimus: fidemque ipsi quam in baptismo
promisimus, integram servaverimus, et in ipsius
cultu simplicitatem retinuerimus. Sane minime
dubitandum est quin, licet totus adversum nos ter-
rarum orbis conspirarit, ipsius mauu tegamur et
defendamur. Itaque ex eo quod Kinaeos Saul ab
imminente Amalecitis internecione voluit immunes,
discimus nos multo magis a Deo protegendos, et
velut ipsius manu in tutum locum deducendos,
quum in mundi iudicium armatus videbitur, et in-
credulos quorum in medio versamur iudicaturus
exsurget, ne ullam noxam sentiamus, et in eandem
cum ipsis confusionem deveniamus: sed mature ip-
sius opem et auxilium nos esse sensuros.
Deinceps sequitur, a Saule percussum Amalechum,
inde a Clzavila usque qua venitur sarem, quae est e
reyione Aegypti. Erat enim regio Raphidim, in qua
Amalecitae Israelitis occurrerunt, itinere illos prohi-
bituri. Istis vero verbis fit manifestum Deum re
ipsa. dedisse mandata Samueli de perdendis Amale-
cit-is: quandoquidem haec laniena potius pecudum
videtur quam victoria: siquidem caesi ad unum
sunt Amalecitae sine conflictu. Nam etsi ferox ille
Amalecitarum populus sese ad resistendum appara-
vit, ita tamen Deus eos terruit, ut facile caesi sint.
Ex quibus discimus Dei verbo nobis praeeunte ni-
hil amplius nobis metuendum, quandoquidem gres-
sus nostros omnes regi a Domino certum est. Et
ita Deus se manum suam perrecturum brachium-
que extensurum pollicetur ad nos tutandos et sub-
levandos, quum in viis ipsius ambulaverimus. Vias
autem Domini intelligitey quum non laxamus ha-
benas ad petulantiam et intemperantiam, sed aDei
obsequium nos componimus, nihilque nisi ipsius
voluntati consonum suscipimus. Quae quum ita
se habeant, quo animo nos esse decet, quam forti
et praesenti, quaecunque tandem exsurgant rerum
discrimina? Sane fateor, improbos et incredulos
homines nihil nisi summam arrogantiam et ingen-

tes animos spirare, dum tyrannidem exercent. et ,

suis consiliis et conatibus velle ipsas nubes supe-

rare: sed quoniam non sobria mente ista suscipiunt, .

 

 

Deus etiam tanquam ebriosos deiicit, et stultam

efferebantur. Itaque nulla tanta est audacia quae
firmo nitatur fundamento nisi quae cx fide pro-
manat: quum nimirum de Dei voluntate persuasi
sumus, eique morem gerimus, eiusque promissis
stamus, quibus se cultum nostrum, quo nos ad
ipsius voluntatem conformare nitimur gratum habi-
turum, et felicem illi successum largiturum, polli-
eetur. Tum sane vere fortes et magnanimi futuri
sumus, et invictam constantiam retenturi, quum
fides nostra puro puto Dei verbo uitetur. Contra
vero nostra incredulitas patefiet, quum trepidabi-
mus, et incerti ac dubii rerum eventum incertum
metuemus. Ubicunque enim vera fides sedem fixit,
nulla superest dubitatio, nulla mentis trepidatio.
Hanc ob causam apud prophetam legimus veros
doctores mitti, qui labantia genua confirment⁷ et
debiles corroborent: ut doceamur Dei verbo vim
hanc inesse, ut nos ad faciendum officium idoneos,
et ad obedientiam praestandam habiles efficiat.
Quamobrem donec Deus nos invicta sancti sui spi-
ritus virtute cinxerit, viribus omnibus defieiemur,
enervabimur ac debilitabimur, ut simus ad opus
quodlibet aggrediendum inutiles. Hanc igitur doc-
trinam eruamus ex hoc loeo, ct mentibus nostris
altius infigamus, quum dicitur Saul in bellum eum
populo progressus, tam facilem victoriam obtinuisse,
Deo sic secundante ipsius conatus, ut reipsa appa-
ruerit Deum huius belli summum imperatorem
fuisse, et adversus ipsos hostes dimicasse, ut antea
audivimus ex Mose, Deum se ultorem fore et poe-
nas de tam ingrata et maledicta geute sumpturum
iam olim fuisse comminatum. Quamobrem hinc
discamus sub auspiciis Domini ambulare, persuasi
nos, nihil nisi quod Deus iusserit suscipientes,
semper felicem exitum sortituros consiliorum, quando-
quidem promisit se nostram obedientiam gratam
habiturum, eique prosperos successus daturum.
Deinceps vero Saulis et populi transgressio
memoratur. Laudatus quidem hactenus Saul, quod
strenuam navasset operam in exsequendis Dei man-
datis: sed iam tam turpis lapsus ipsius describitur,
ut propterea Dominus illum exauctorauit, immo
plane rciecerit, ut in sequentibus visuri sumus. Ve-
rum enimvero prima fronte non usque adeo grave
peccatum istud videbitur, quod tam severe punire-
tur. Nam et ipse sc Saul occurrens 80010011, tan-·
quam re bene gesta iactat, 01 sc velut irreprehen-
sibilem gloriatur, quum ait, praestiti verbum Ieho·
vae. Quibus verbis victoriani suam Samueli probare
tanquam laudabilem nititur, et tanquam rex strenuus
et fortis laudari ab illo cupit, quandoquidem man-
data sibi osset exsequutus. Verum et Saul et po-
pulus graviter erant lapsi, peccatum tamen non
agnoscentes, sed potius praeclare so officio functos

