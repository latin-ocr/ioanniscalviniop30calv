381

Sane licet Ionathanus videatur illud periculum
praevidisse, tamen dura illa fuit tentatio, quum
patrem eo iracundiae et furoris vidit devenire ut
lanceam in se filium direxerit sua manu trucidan-
dum, nisi Deus ictum avertisset, quandoquidem in
animo filium trucidare Saul habebat. Hinc disca-
mus nos si bene faciendo in hominum contemptum
et odium venerimus non oportere tamen poeniten-
tia benefactorum duci. Nam Ion-athanus exemplo
nobis est, quem certum est potuisse graviter commo-
veri, quum patrem adversum se tanto furore ferri
conspiceret, ac proinde non nihil ab officio deflec-
tere. Quemadmodum saepe videmus eos quimagni-
ficum aliquod facinus ediderunt, si minis terreantur
aut imminentem aliquam seditionem aut violentiam
videant fluctuare, et ventis vela, ut aiunt, permittere,
ac licet non immutata sit ipsorum voluntas nihilo-
minus tamen improborum hominum iramet furorem
placandi rationes quaerere, et ad tempus quiescere
suumque studium occultare. Istud inquam frequen—
ter contingere et quidem inter eos qni in maximo
honore sunt videmus: sed Ionathanus nobis hic
maioris constantiae et magnanimitatis proponitur
exemplum imitandum. Nam etsi pater adversus
ipsum tanquam immanis quaedam bellua et verbis
et factis ferretur, nihilominus tamen ille fortiter in
Davidis fide permansit, et eius innocentiam pro vi-
rili tutatus est. Idcirco dicitur surrexisse a mensa
in ira furoris⁷ et non comedisse in die calendarum
secunda panem et vehementer tristatum esse super
Davide, eo quod confudisset cumpater in homiuum
coetu. Non itaque animum despondit, non ideo a
Davidis amicitia recessit, non se aliqua specie de-
functi officii texit, licet horrendis agitatus difficul-
tatibus, sed quam Davidi fidem, advocato Dei
nomine, dederat, eandem officio boni amici defunc-
tus retinuit.

Idcirco sequitur, quum mane illuxisset venisse
Ionathanum in agrum designatum et Davidi indica-
tum, et sagittas iaculatum esse, puerumque iussisse
sagittas colligere et festinare velociter non cunctan-
tem. Atque haee duo fuerunt insignia inter utrum-
que, Ionathanum et Davidem, constituta, quum puero
dixit: Festina velociter, sagitta est porro ultra te, ne
steteris, quasi Davidem sic alloqueretur: Tibi fuga
consulendum est, nam ego cum contumeliis repul-
sus sum. Hinc iterum diseamus‚Deo nos affligente
et exercente, nou ideo animum despondenduin et
ab officio resiliendum, sed constanter per quaecun—
que discrimina perseverandum donec integram vic-
toriam reportaverimus. Deum quidem fateor nos
posse omnibus molestiis et difficultatibus exercere,
quum ad ipsius cultum vocamur: et quandoquidem
rerum creatarum corda habet in manu, posset nobis
apud omnes gratiam conciliare, sed tamen Deus
contra, ne nostram in hoc mundo mercedem exspec-

 

IN Ι. ΙιΙΒ. SAMUEL. (JAP. XX. fissi)

temus, no inani gloria inebriemur, ne hominum
laudibus sic deliniamur ut Dei obliviscamur, per-
mittit homines malitiis et iniquitate laborare, et
eos quos benefactis cumulare non destitimus eo in-
gratitudinis venire ut, oculos, ut ita dicam, nobis
effodiant: hoc inquam ita Deus decrevit. Sed
quorsum? Nempe ut praemonui, ne huius mundi
deliciis pelliciamur, sed Deo sponte serviamus, et
nunquam adversis deiicianiur, scd vel invitis omni-
bus hominibus fortiter in ipsius cultu perseveremus.
Praeterea Deus ita demonstrat se si quid simulatum
in nobis fuerit severe castigaturum, et si contra
magno studio in ipsius cultu perrexerimus felicem
exitum nobis concessurum, quibuscunque tandem
iniuriis affecti simus, et nunquam passurum ut
impunitus sit noster contemptus, quandoquidem
causae nostrae defensionem suscepit. Quamobrem
si hominum odiis exerceri servos suos Deus per-
mittit, in amore Dei debent conquiescere: quando—
quidem solus ille potest ipsos adversus quaecunque
pericula tutari, et ex iisdem eruere. Atque ille
nobis quidem aliquando relaxationem a malis con-
cedit, sic ut servi sui sint apud homines in honore:
sed non est illa conditio diuturna, ne occasionem
ab illo recedendi quaeramus, quandoquidem adeo
inconstantes sumus, ut vel minima occasione ab
officio deterreamur. Qui ergo vitam suam cx animo
Deo consecrat, et in vocatione tam secundis quam
adversis rebus pergit, is, inquam, certum habet
testimonium se Deo puro inservire. Et idcirco
Dei filios variis exerceri calamitatibus et tentationi-
bus oportet, ut illis excitentur ad proces ardentiores.
Quare discamus, ut dixi, Deo nos variis modis
explorante, et permittente nos ab hominibus affligi,
quorum tamen commodis studuerimus, non tamen
ab officio discedere, sed Deo nos et rem nostram
committere et ipsum precari, ut nos pro sua boni-
tate sic toleret, ut quibusvis impedimentis et difficul-
tatibus resistendo pares simus, quibus alioquin
territi a Deo recederemus. Haec igitur discamus
cx Ionathano, nisi malimus illum ultimo die iudi-
cem experiri.

Sequitur tandem Davidem exivisse, et cum
Ionathano vehementer flevisse, Davidem autem
amplius: et in pace dimissum a Ionathano. Porro
quemadmodum invicta fuit Ionathani constantia, et
data Davidi fides, iis fulta fundamentis quae initio
audivimus, amore nimirum virtutis et excellentium
donorum quibus erat David ornatus: ita vicissim
Davidem magna tentatione fuisse exercitum minime
dubium est: quum se nullibi tutum israelitica terra
exsulare cogi Saulis truculentia videret. Nam nulla
tunc temporis alia erat in toto mundo terra quam
in Israele, in qua Dei cultus purus et integer esset:
non poterat itaque alibi quam apud idololatras et
capitalissimos hostes ecclesiae commorari. Quinam

