427

tea, et humanum sanguinem sitientes. Neque enim j
tam multa poterat suis largiri, et satellitium remu· ἢ
uerari quin populum compilationibus et rapinis obru- ¹
eret: quum tamen regia dignitas suum cuique con-
servare debeat.

Verum principum et regum terrenorum ea est ¹
caecitas, ut sibi licere omnia arbitrentur: et suam l
voluntatem pro lege habendam, cui omnes subiici· ’
antur, existiment. Nae, si non essent sensus omnis j
expertes, suam vitam et statum intuentes primi suo
se suffragio condemnarent. Nam privatorum homi-
num tolerabilis est conditio, qui rebus suis contenti
tenuem vitam degunt. At divitum longe alia, licet ι
si quaeratur bona, ne vicinorum possint compilare,
et pro voluntate aliis distribuere, statim omnium
suffragio condemnentur. Verum tamen principes ac
reges sua autoritate et dignitate ad bonorum alie-
norum direptionem abutuntur, et discrimen aequi ς
bonique sublatum putant sua libidine. Si quem igi-
tur innocentem oppresserint, factum silentio premi
volunt. Profecto sic solent huius mundi principes,
sed eos oportebat meminisse corum quae propheta
Psalmo 82 de ipsorum conditione memorat: Vos,
inquit: Principes moriemini, et tanquam unus e plebe
cadetis. Sed praeterea propheta docet eo Psalmo,
Deum sedere in medio principum, et inter ipsos
praesidere: et in rationes suas omnia ipsorum op-
probria et contumelias in plebem referre. Sed de
istis ipsos non cogitare dicit. Quamobrem vero?
Nempe quod tam insignibus titulis denominentur,
ut filii Dei nuncupentur, et ipsius in istis terris le-
gati, ideoque se creaturas mortales non recordentur,
et suae fragilitatis sint immemorcs; ac proinde nul-
lis se legibus subiici, neque teneri arbitrentur. At-
qui propheta istorum hominum stultam arrogantiam
irridet quum ait: Vos nihilominus instar alicuius e

l
l
l

 

vulqo moriemini, et licet principes tamen olim facto-
rum rationem imperatori swnmo reddere cogemini.
Mundus enim iste tantum est quaedam peregrinatio,
et nihil ad vitam coelestem terrestris potentia iuvat.
Quamobrem qui ad honorum et dignitatum fastigium
evecti sunt, cogitent se a Deo vocatos ut officio
suo fungantur erga populos, quibus a Deo prac-
fecti sunt, et non ordinatos a Deo principatus ct
dominationes ut paucis, sed ut omnibus consulatur,
populo nimirum non solis aulicis. Haec igitur regum .
et principum studia sunto. At si principibus et pri-
mariae dignitatis viris, quorum longe lateque pro-
tenditur imperium, Deus parcit, quid minoribusma-
gistratibus qui sunt in mediocri statu futurum pu- t
tamus? An speciali aliquo prae reliquis privilegio
fruentur? Sanc quos Deus in mediocri statu esse
vult, agnoscere debent, summo ipsorum bono ct ς
commodo lieri. Multos enim ambitio sic excaecat, ut i
sc patiantur potius tributis ct vectigalibus, ae omni ι
tyrannide premi, modo magni alicuius regis aut

HOMILIA LXXX.

428

imperatoris nomini subjiciantur, quam in exiguo
aliquo in speciem statu vivere. Quo vitio Iudaeos
in Deum graviter peccasse videmus, qui licet a re-
gibus multa dura et gravia passi essent, ipso tamen
Ezechiae tempore cupiebant in protectionem et
obedientiam Assyriorum venire, quod ipsorum im-
perium longe lateque sparsum famam ipsorum in
longinquas regiones propagabat. Sed graviter illos
Deus per prophetam reprehendit, quum ait: Vos
non estis contenti rivulo Siloe, fuit enim iste rivulus
lerosolymam praeterfluens, et rapidos fluvios opta-
tis, sed in quibus tandem merqemini: et profundos
yuryites experiemini, quum ab ipsis obruemini. Quare
discamus quum nos Deus non vult istis magnis
monarchiis regi, sed in parvo aliquo statu vivere,
uobis ipsum parcere: quod nostri misereatur, et
in aqua leniore tanquam mento sublevet ut enate-
mus: eique de tanto beneficio gratias agamus, et ut
illud perpetuet, precibus sollicitemus.

Caeterum longius haec doctrina est ad nostrum
usum proferenda, nempe Deo nos ad aliquod mu-
nus vocante, non respiciendum quae merces nobis
rependenda sit, sed alacriter Deum vocantem se-
quendum. Nam etsi mercenarii sua facta proferent,
et ex illis gloriam quaerent, non tamen Deo grati
et accepti erunt. Sane multorum diligentia nota
est, et noti labores in suo munere: sed quem ob-
secro laborum finem sibi proponunt? Nempe, divi·
tiarum et facultatum summam abundantiam. Sed
ubi ambitio, ubi avaritia scopus est laboribus pro-
positus, nihil reete, nihil sincere fieri potest. Et si
quae sunt virtutes, istis tamen vitiis obruuntur, et
Deo sunt abominationi. Quid igitur facto est opus?
Deum vocantem alacriter sequamur, fidelemque ipsi
operam praestemus, eum tanquam filii patrem imi-
tantes, quandoquidem nos sibi fieri vult conformes,
et tanquam ipsius filios imitari facta ipsius. Quam-
obrem nos ad ipsius obsequium placide componere
debemus, et quacunque duxerit, sponte sequi, in so-
lam ipsius voluntatem et decretum intenti. Atque
ille tamen nostrae fragilitatis memor, etiam propo-
sita mercede nos invitat: et sacra scriptura nomi-
natim nos docet Deum non in vanum coli. Qua in
re summa Dei bonitas apparet, nostram infirmita-
tem nobis condonantis, et proposita mercede ad
suum cultum invitantis, quos nimium alioquin seg-
nes et ignavos fore non ignorat. Sic igitur nos ad
se Deus etiam proposita mercede pellicit: sed ta-
men quam non vult esse scopum nostrum et finem.
Nam quod ad mercedem illam attinet, non debetur
laborantibus donec in ipsius cultu per varia peri-

, cula ct mortis discrimina perrexerint, et in medio

tempestatum fluctu contra spem in ipso speraverint.
Sanc Deus quidem in timore suo et obedientia am-
bulantibus promissiones fecit, non tantum de vita
aeterua consequenda, sed etiam de vita praesenti:

