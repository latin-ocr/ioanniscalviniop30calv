533

sint? Facessat igitur David, et alibi victum quaerat.
Animadvertite non tantum recusare Nabalem Da-
vidi victum, sed etiam calumniis et opprobriis ob—
ruere: quasi dicat Nabal, primum David est ignotus,
et erro, deinde latro, qui fugientes servos a Dominis
excipit et secum ducit, qua calumnia nulla gravior
esse poterat. Sanc sola beneficii recusatio molesta,
et simplex merito poterat condemnari, quando-
quidem erat cum ingratitudine coniuncta erga eos
quibus multis beneficiis devinctus erat, sed quum
ad illam accedant voces contumeliosae, ct probrosae,
longe gravius ab ipso peccatum fuit, et maius in
ipsum malum accersitum. Negat se filium lsai
nosse, etsi satis erat apud omnes vulgatum, Saulem
nullam aliam ob causam ipsum persequi nisi quod
succedero Sauli debebat in regia dignitate, et ipsum
Saulem vidimus aperte professum esse se scire
Davidem regnaturum quod per Samuelem Deus id
pronunciasset. At si Saul dominus et rex Davidis
istud fateri non erubuit, quanto magis subditos
oportuit idem agnoscere. Non potuit igitur Nabal
ullam excusationem legitimam praetexere. Nam
etsi erat agrestis et rusticus, et hominum consor-
tium fugiens: ignorare tamen non potuit quod in
tota regione fuit vulgatissimum: nempe Davidi
promissum a Deo regnum per Saulis ministerium.
Quare enim Nabal istud potius ignoraret quam
ipsius uxor Abigail, quae re ipsa testatum fecit se
Davidem agnoscere et habere pro uncto Domini et
rege suo, licet tamen nondum esset in regiae digni-
tatis possessionem missus. Hinc igitur apparet
Nabalem ipsi Deo velut insultasse, et ultro promis-
siones ipsius conculcasse. Et hac ratione ipsius
impietas magis ac magis apparuit. Nam antea
quidem Dei contemptor visus fuerat et profanus,
Davidi recusans liberalitatem quam ab ipso flagita-
bat. Sed iam multo magis sese prodit quum aperte
calumniatur eum quem Deus regem designarat.
Nae sic videbatur velle Dei promissionem exstin-
guere, et irritam facere quam Deus unctionis illius
sacramento ratam fecerat. Hinc discimus quidquid
a Deo est honore debito prosequi: et dona ipsius
quae in hominibus lucent magni ut par est facere.
Nam si Deus aliquem donis suis insignem fecit,
et in aliquo homine esse voluit, et aliquis dicat:

Ecquis vero iste est? profecto lucem in tenebras ¹

convertere Deique dona quae nostris oculis subiicit
exstinguere, et abolere velle videbitur Nabalis igi-
tur exemplum nobis proponi sciamus ad nostram
eruditionem, ut quoscunque Deus ad aliquem digni-
tatis gradum vocarit⁷ debitis honoribus afficiamus
ne ipsi Deo resistere, et constitutum ab ipso ordinem
turbare velle videamur. Regibus igitur, principibus
et magistratibus omnibus quos Deus ad rerum
gubernacula sedere voluit, summumque dignitatis
gradum obtinere, dignum honorem exhibere dis-

IN I. LIB. SAMUEL. CAP. XXV.

 

534

camus. Sic liberi cognoscunto se parentibus a
Domino subiectos, ut debitam obedientiam ipsis
sponte reddant. Servi etiam suis dominis eandem
reverentiam exhibente. Denique status omnes per
quos Dominus hunc mundum regi et gubernari
constituit honoremus, et varias ac differentes voca-
tiones a Deo institutas sciamus et sponte ipsis nos
subiiciamus. Nam si Nabalis exemplo, adversus
dignitates insurgere, et petulanter nos gerere volue-
rimus Deum sciamus vicissim effecturum, ut qui
simus reipsa experiamur, nam quicunque dignitates
ab ipso Deo institutas despicit, certe adversus ipsum
Deum insurgit, et iugum ipsius reiicit. Nam qui-
cunque Dei donis, et gratiis insigniti sunt debent
esse instar speculi in quo divinam maiestatem, et
bonitatem contemplemur, quod in ipsorum persona
Deus velit cognosci. Eos igitur quicunque con-
tempserit ac reiecerit, inimicus esto Dei, et contu-
max habeatur: et in creaturarum Dei numero non
censeatur. Sed quam gravis Nabalis illa contumelia,
quamque ignominiosa, quum Davidem accuset tan-
quam alienos servos subduceret, et eos dominis
suis tanquam fur, aut latro quispiam eriperet.
Atqui supra vidimus hanc egenorum et afflictorum
hominum turmam ad Davidem ultro venisse, ea
magis oneratum quam levatum fuisse, quod non
haberet potestatem delectum militum faciendi, ut
autoritatem sibi apud eos pararet, neque etiam
vellet militum copias ducere ad dignitatem regiam
vi occupandam, et ordinem politicum perturbandum,
aut domos evertendas, aut fraude in aliena bona
et facultates involandum. Nae facta ipsius con-
trarium prorsus testantur, ut mera sit calumnia
Nabalis accusatio, Sic improbi homines solent se
in calumniis proferendis adversus Dei filios exercere,
et quidquid in buccam venerit etiam sine causa
effutire: et in Dei filios quidquid horrendum et
atrox excogitaverint, evomere: Nabalis exemplum
sequuti. Profecto Nabalem pudere oportebat, si
malitiose istud servis Davidis respondisset, et haec
crimina confinxisse dictus fuisset, sed iustis rationi-
bus niti, et aequitatis amator haberi vult quod
Davidem instiusmodi homines sequerentur et ita
Davidem oblique accusat, et calumniis obruit. Quam
multi Nabalis ingenium et mores hodie referunt,
qui rogati ut operam suam et studia in aliquod
necessarium opus conferant, resiliunt ab officio, et
praeterea maledictis incessunt, et calumniis onerant
eos a quibus interpellantur, et honestis rationibus
officii admonentur? Vos, aiunt, nimium estis
molesti et importuni, vos iniuria nos afficitis, vos
quod mcum est et quo indigeo mihi eripitis: sed
praeterea minas adiiciunt: et ignem ore efflant et
nullis rationibus placari posse videntur: et licet
ipsi suo testimonio satis arguantur: cedere tamen
non possunt, sed vi causam suam obtinere volunt:
34⁸

