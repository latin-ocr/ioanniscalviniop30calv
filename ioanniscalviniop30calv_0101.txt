181

danto mensura, traxerit. Sive ergo ipsi diaboli in
nos ferantur, sive improbos ad id impellant, reos
tamen semper osse coram Deo certum est: quod
mens ipsorum non feratur in Dei cultum, sed con-
tra potius Dei voluntati pro viribus reluctentur.
Et de istis hactenus, sequitur deinceps servos
Saulis ipsum adhort-atos fuisse, ut quandoquidem
spiritu malo agitabatur, iuberet sibi quaeri aliquem
qui citharam pulsare novisset, ut sibi bene esset.
Et unum ex illis admonuisse regem esse inter filios
Isai' quendam scientem psallere, virumque bellicosum,
prudentem, et virum pulchrum, et quidem cum eo
esse Dominum. Ac tum accersitum Davidem: et
bona patris cum venia venisse ad regem, stetisse-
que coram eo, et fuisse dilectissimum, factumque
regis armigerum. Tum misisse Saulem nuncios ad
Isal‘, petentes uti David apud regem maneret, quod
gratiam invenisset in oculis eius. Davidem vero
tanta gratia citharam pulsasse, ut Sauli bene fuerit,
et ab eo spiritus malus ad tempus recesserit. Hic
vero in primis quaeri potest: An tanta sit vis
musicae, vel citharae, ut spiritus malos possit de-
pellere: quod ista quaedam veneficii et incantationis
species esse videatur. Nam, quaeso, si quem Deus
spiritu furoris turbaverit, an citharae sonitu depelli
posse diabolum arbitrabimur? Praeterea, Davidne
divinae sententiae reluctaretur? Saulem enim vi-
dimus propter rebellionem excidisse regia dignitate:
et a spiritu malo afflictum, quod ab ipso Dei spiri-
tus recessisset: quare ergo David malum ipsius
allevare nititur, vitamque prorogare harmonico
musices cantu, aut citharae pulsu, quasi videretur

impedire velle quominus in illum Deus animad- =

verteret, qui dignissimus erat castigatione? Prae—
terea, ut ante dixi, apertum veneficium et incan-
tatio haec esse videtur, cuius nulla certa ratio reddi
possit. Et sane re ipsa verum est, et non oportet
haec in generalem regulam trahi, harmonico con-
centu vel vocis vel fidium posse diabolos depelli,
vimque ipsorum et furorem impediri. Sed servi
Saulis ex usu communis sensus loquuti sunt. Fuit
enim malum istud quo affligebatur Saul melancho-
liae species, ut fuerit simillimus iis qui in furorem
versi, quamdiu mania duraverit, obvium quemque
caedere nituntur, vel praecipitem in ignem aut
aquam dare: cum simili morbo luctari Saul visus
est, sicuti pluribus deinceps audituri sumus. Certum
autem est adversus istiusmodi morbos melancho-
licos plurimum posse barmonicos concentus: et
afflictum animum posse recreari et ad tempus
refici: sed istud non est perpetuum. Vulgus vero
consuevit eandem omuibus morbis medicinam ad-
hibere, et existimat pharmacum quod adversus ali-
quam morbi speciem valuit, eandem vim adversus
omnes obtinere. Imo si quis frigidam ad nauseam
usque bibens ex febre convaluerit, etsi excessu

IN I LIB. SAMUEL. CAP. XVI.

 

182

peccavit, nihilominus cadent potione depelli alios
morbos posse sibi persuadebit. Atque ita fit, ut
st experientia duorum aut trium aliquid compro-
batum sit alicui utile, qui rerum istarum notitiam
non¹ habent, arbitrentur omnibus naturis et perso-
nis idem convenire, et quod adversus aliquem mor-
bum profuit, idem adversus omnes profuturum.
Sane quod ad musicam attinet, non earet ratione
quod animus afflictus recreetur ct reficiatur. quoniam
mali apprehensio harmonico concentu tolli potest,
vel mitigari: at nou ipse morbus, qui non ita vinci
musica vel citharae vel alterius instrumenti sono
potest, ut non amplius saeviat in hominem. Ergo
ex istis apparet servos Saulis non ratione, neque
consilio, sed ex vulgata hominum opinione consi·
lium istud regi suppeditasse, quum suaserunt, ut.
virum aliquem quaereret qui bene citharam pulsaret.
Deus vero licet consilio isti felicem successum de-
derit, tamen non temere imitandum est: quando·
quidem temere Saulis servi illud inierunt: ut solent
aulici ad gratiam sibi conciliandam, suumque amo-
rem et benevolentiam erga dominos testandam,
quidquid in buccam venerit effutire. Porro quum
dicitur malum quo Saul affligebatur allevatum Da-
vide citharam pulsante, conspicimus profuisse ipsi
consilium illud, sed speciali privilegio et favore
Domini: ut non sit. inferendum propterea Deum
eodem semper modo cum omnibus acturum: ct ne
temere quaelibet exempla cogitemus imitari. Quis
enim, exempli gratia3 quum audit Dominum nos-
trum Iesum Christum caeco cuidam oculorum usum
redditurum inspuisse in manum, et lutum mace-
rasse, quo deinde levit oculos illius, et visum dedit,
sputum existimet aut lutum habere vim illuminandi,
et usurpandum factum illud, ut papistas fecisse vi-
demus? Sane idem fuerit ac si quis aquam igni
miscere velit. Ecquis igitur ex hoc facto speciali,
quo Saulis furorem harmonico Davidis concentu
fuit placatus, existimet vim quandam sanandi furo-
rem habuisse Davidis citharam? Sane non ea fuit
vis citharae, non musices ant aliorum organicorum
instrumentorum, ut pellere diabolos ct coniurare
possent: sed Dei voluntas efficaciam illis ad hoc
efficiendum dedit. Atque haec saepe consiliorum
divinorum ratio est, ut obliquis mediis ad suum
opus perficiendum utatur. Nonnunquam accidit,
ut qui iustitiae et aequitati studuerit et se totum
tradiderit, tempus ct operam lusisse videatur, et
labor ac conatus irritus videatur, quem tamen
Deus fortunabit‚ ut in eo Dei manifestum opus
appareat. Sed quamdiu ex nostri sensus iudicio
mediis obliquis nos agit transversos illudere cona-
tibus videtur. Exempli gratia, Davidemne oporte-
bat ut in regiam dignitatem eveheretur citharam
pulsare? an inde aliquod potuit sperare adiumen-
tum ad dignitatem illam consequendam? Erat
12*-

