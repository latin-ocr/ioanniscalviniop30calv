109

in aliquod vitium arguantur, mille artibus se ex-
cusare conabuntur: non quidem quasi adversus
Deum insurrecturi, sed hominibus, si possint, fucum
facturi. Sed si acrius urgeantur, ut omnis excu-
satio ipsis adimatur et fucus tollatur, tum virus
suam occultum produnt, et veluti surore perciti in
Deum ipsum exacerbantur, et omnia querelis im-
plent istiusmodi: Nihilne ergo tolerabitur? Nonne
Deus ipse praecepit ut alii alios toleremus? Quid
ergo premimur nobis tam horrenda Dei vindicta
proposita? An haee ratio est homines ad Deum
adducendi, ac non potius in desperationem vocandi?
Infirmi sumus, et quid homo sit, nemo nescit. Nae
si Deus in hominum facta secundum suae iustitiae
severitatem intueretur, morti aeternae omnes addi-

ceremur. At non tam crudelis Deus, quam ab istis ³
Verum enimvero venire deberet illis in ,
mentem, quum verba filii Dei usurpant, quibus Dei i

fingitur.

elementia commendatur, Deum infirmos tolerare
eos, qui Dei iudiciis attoniti et corde contriti me-
tuunt eius minas, quos idem ipse sublevat: et
contra sese efferentes, et capita in altum tollentes
deprimere, ut adversus Deum insurgentes maiore
cum exitio deturbentur, et confringantur. Deus
enim est nimium dura rupes: ante cuius conspee-
tum ipsi montes instar nivis colliquescunt: quare
licet totis viribus homines adversus eum conspira-
rint, quid aliud in ipsius conspectu futuri sunt,
quam aquae gutta ad magnum incendium? Quam-
obrem qui de peccatis reprehensi, de severitate ni-

mia conqueruntur, potius quam peccata agnoscentes κ

sese coram Deo magis ae magis deiiciant et humi-
lient, et veniam deprecentur: quid aliud faciunt
quam quod adversus Deum sese obdurant, et se
nulla teneri religione palam profitentur, et adversus
se ipsos vel inviti sententiam ferunt, quandoquidem
quod occultum esse hominibus arbitrantur, Deo est
apertum et detectum? Quapropter eo magis ob-
servandum est istud Saulis exemplum, quod natura
simus ad hoc vitium procliviores, donec Deus ipse
nos saneto suo spiritu renovarit. In primis vero
cavendum magnopere ne Deum veluti nobis aequa-
lem faciamus: sed potius danda opera, ut coram
ipso nostro iudice magis ac magis humiliemur, et
nos ipsos condemnemus, quo facilius gratiam ab
ipso impetremus: ac sciamus quaecunque effugia
quaesiverimus totidem foveas fore in quas praeci-
pites ruamus. Quare si admoniti ut ad meliorem

frugem revertamur, virus nostrum despumare inci· 1
pimus, certum est in nos ipsos exitium redundatu- ἵ

rum. Metuamus itaque et fugiamus tantum exitium:

et coram Dei maiestate sic deiiciamur, ut miseri· Ϊ

cordiam obtineamus: quae semper erit parata, modo
cum seria poenitentia et μετανοίᾳ veniam deprecemur.
Caeterum si contingat eos qui in hune modum sese
pertinaciter gerunt. in eorum esse numero qui

IN 1. 121ss. SAMUEL. CAP. XV.

 

 

110

magnum prae se zelum ferunt, nc propterea offen-
damur, neque turbemur, scientes iam inde ab omni
aevo hunc fuisse hominum morem: iustoque Dei
iudicio fieri, ut qui peccata sponte confiteri nolunt,
ita gravius in se iudicium accersant. Hae fuerunt
igitur Saulis tergiversationes inanes, populi, non
suam, hanc fuisse culpam: deinrlc quasi Samuelis
ignorantiam quandam reprehenderet, quod populi
pietatem non intueri vellet, ait: Aa victimas illa
reservata fuisse, quasi dicat: Tune crgoSamm=1 in-
digne feres reservatas Deo victimas? Denique Saul
videtur hic prophetam arguere ignorantiae, et
κακοζηλίας, quasi populi religionem impediret, et ab
agendis Deo gratiis averteret, eiusque gloriam im-
minueret. Sed inanis ille fuit fucus, ut deinceps
prophetam audiemus Dei nomine pronuntiantem,
Deo gratiorem esse obedientiam quam victimas. Ita
ergo propheta frivolas Saulis excusationes elusit,
Deumne vero mortales suis inventis placarent?
An Deum hominibus subiici, et ab ipsorum arbitrio
pendere fas est‘? Atque ita praecidit ansam omnibus
tam populi quam Saulis excusationibus. Nam ex-
pressum mandatum Saul acceperat de funditus ex—
stirpandis Amalecitis, et omni ipsorum substantia,
ut nulli rei omnino parceret, scd ut olim urbem
illam Hierichuntem patres deleverant ex interdicti
formula, ita se ille adversus hostes gereret. Et ut
Deus urbem illam olim ferro flammisque vastari
iusserat, ut nihil residuum ex ea fieret: ita grave
in eum statuit exemplum qui ex Israelitis fuerat
praevaricatus. Qui enim ex anathemate chlamydem
abstulerat, et absconderat, facti rationem reddere
coactus est, et praeterea Deus in universum popu-
lum iram suam demonstravit, donee quae furto
ablata fuerant restituerentur, ignique cremarentur:
et qui reus illius furti fuerat cum suis horrenda
morte plecteretur. Eadem ergo erat Amalecitarum
ratio, adversum quos iam latam fuisse sententiam
quadringentos ante annos superius vidimus, quam

³ deleti sint. Quod ergo ante tot saecula Deus fecerat

decretum, voluit hoc tempore a Saule impleri, et
Amalecitas funditus deleri. Si quis vero hie quae·
rat, bestiaene Deum offendissent, respondemus
non esse hic locum istiusmodi quaestionibus: et
satis offendisse adversus quos lata sententia a Do·
mino, ad cuius iudicia omnium os oportet claudi,
et ab eius unius voluntate pendere. Nihilominus
tamen certum est Saulem strenue fuisse mentitum,
quum Deo victimas offerendas praetexeret. Neque
enim tantum opimas pecudes vel ex gregibus vel
ex armentis reservarat, sed optimam et pretiosissi-
mam quamque supellectilem. Saul itaque quodam
quidem pietatis studio ductus est, sed avaritia mixto,
ut fere solent hypocritae. Sed nullius ista sunt
apud Deum momenti, ut merito sit a Domino re-
probatus: quod opera nostra non alia ratione ha—

