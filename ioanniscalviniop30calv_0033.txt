45 IN Ι. LIB. SAMUEL. CAP. XIV. 46

ceps Ionathanum primo statim impetu viginti ho· ·

mines stravisse, primamque illam hostium fuisse
plagam. Saulem vero impetum in hostes facientem
plerosque Israelitarum sequutos fnisse, tum qui
Philistaeis ipsis erant immixti, tum qui in antris
et specubus delituerant: omnes inquam ad Saulem
concurrisse. Quod vero inter Philistaeos quidam
fuisse dicuntur, non sic intelligendum quasi qui-
dam ad Philistaeos defecissent: sed quod occupata
regionis parte a Philistaeis multi ibi oppressi deli-
tuerint. Sic igitur Israelitae Philistaeis mixti
fuerunt: et ne pedem movere quidem, licet immi-
nente gladio faucibus. ausi sunt. Philistaei vero
diu attoniti tandem tanto sunt terrore perculsi, ut
sese mutuis vulneribus confecerint. Israelitae vero
illis immixti pavorem illorum animadvertentes, et
tantum errorem ipsis a Deo immissum ut sese mu-
tuo caederent, et quisque esset gladio stricto ad-
versus alterum, animos sumserunt, et reliquis
Israelitis adiuncti, fecerunt in hostes territos et
sese mutuo confodientes impetum. Ubi obser-
vandum non tantum immissum illis a Deo ter-
rorem: sed etiam tautum stuporem et vertiginem
ut sensu omni privati sint, et feris ipsis stupidiores
et crudeliores fuerint. Nam etsi ferae periculo ter-
ritae diffugiunt, non se tamen invicem dilaniant:
quod tamen istis de quibus agimus contigisse vide-
mus. Quod vero Dei terror in illos incidit, non
sequit-ur Deum illos timuisse: cuius tantum ab·
est ut virtutem cognoverint sub qua deiice-
rentur, ut contra blasphemis vocibus maiestatem
ipsius lacerare non desinant. Verum enimvero
vel invitos ac ringentes Deum timere illos, etsi
non cognoscant, oportet. Tantus enim pavor
animos illorum invasit, ut in caput suum montibus
cadentibus sese perire sibi persuadeant. Atque
hanc esse improborum, Deo submittere se recusan-
tium, vindictam videmus, ut licet Dei maiestatis
cognitionem omnem abiicere nitantur, tamen Dei
metu et horrore percellantur. Et licet non agnos-
cant infinitam illam maiestatem, cui oportet omnes
subiici: tamen quadam caeca apprehensione divinae
potentiae territi, etiam umbram suam reformidant,
et nullis ipsos insequentibus, metu tamen diffu-
giunt. Et ita Deus illorum arrogantiam caecam
ulciscitur, qui iu idolum ipsum transformant, et sua
superbia virtutem et gloriam ipsius deiicere nitun-
tur. Oportet igitur amentes istos homines Deo
sese submittere dedignatos, eiusque virtutem ac
potentiam flocci facientes ita contundi, ut de nihilo
terreantur, et umbra sua, quibus Dei potentia vi-
luerat, percellantur: ut anxii et dubii ferantur,
nulloque insequente diffugiant. Ex quibus discen-
dum, nobis Deum timendum ut de ipsius anxilio
persuasi constantiam invictissimam in mille mortis
discriminibus retineamus. Haec est enim fidelium

 

in Dei timore ambulantium, et ab eius nutu et
providentia pendentium, et ab cius voluntate et
mandatis recedere metuentium, peccatumque licet
in nobis habitans odio habentium merces. Quare
si fideles metus aliquis invaserit. Deus illos vacil-
lantes corroborat, et adversus quaevis pericula con-
firmat, ut lieet coelum, terra, elementa omnia, de-
nique res omnes creatae coniurarent adversus ipsos
et salutem ipsorum, tamen imperterriti maneant.
Conspicuum istud est exemplo Philistaeorum, quos
Deus non tantum terrore aliquo, sed tanto pavore
perculsit ut rationis et iudicii sensum omnem ami-
serint, quod olim etiam Madianitis contigerat. Nam
in libro Indicum legimus, Gedeone cum quadrin-
gentis militibus adversus Madianitas proelium pa-
rante, quorum exercitus erat multis hominum mil-
libus instructissimus, non magno labore bellum
esse confectum: quandoquidem quum sola< lampa-
des Israelitae ostentarent, et tubae clangorem ede-
rent, suoque loco consisterent, et vociferarentur:
Gladius Iehcvae et Gedeonisi Madianitae mutuis
sese vulneribus, veluti panico furore perciti. con-
fecerunt Quemadmodum igitur tunc temporis Deus
ad populi sui liberationem tam eximium opus edi-
dit: sic etiam de Saule iam narratur. non magnis
viribus opus fuisse ad frangendos hostes qui sponte
fracti sunt, tanto furore perciti ut adversus se ipsos
impetum facerent, mutuisque sese vulneribus con-
ficerent: quum ea esset confusio rerumque pertur-
batio, ut quisque adversus fratrem gladium exsere-
ret. ΕΚ quibus apparet, Deum non tantum corum
animos enervare qui prius audacissimi videbantur,
sed etiam in furorem et amentiam vertere. Atque
ita solet Deus hostes adversus suam ecclesiam coniu-
ratos ulcisci, ut sensum illis eripiat, terroremque
panicum immittat: ut quum totis viribus impetum
in miseros facere parati fuerint, et nihil nisi cru-
entam necem spirarint, sibique magnos triumphos
polliciti fuerint, victoriamque cecinerint, sibiipsis
perniciem adferant, et in se ipsos furore immani
desaeviant. Atque hoc praedixit Dominus per
prophetam Zachariam, nempe se effecturum, ut
ferrum incudem percutiat, hoc est, qui pravis con-
siliis et molitionibus populum suum aggredientur
et ultimum exitium minabuntur, tanto pavore per-
cellantur, nt vol inviti in se ipsos ferrum eonver-
tant. Et procul dubio mirabilis est hoc tempore
et miraculosa modis omnibus eeclesiae conservatio.
Nam quis, nisi Deus, eorum furorem cohibuit, qui
caedem nostram et sanguinem sitiebant? adeo qui-
dem ut evaginatis iam gladiis impetum facturi
fuerint, et ligna caedere ad fideles cremandos pa-
rati? Nae videbatur eeclesia iamiam ad lanienam
rapienda. Et quidem hostes coniurati arctissimo
inter se vinculo conspirationis tenebantur, et de
nobis caesis et oppressis triumphum instituebant,

