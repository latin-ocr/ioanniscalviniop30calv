83 HOMILIA LI. 84

esso totius mundi iudicem: coram quo nos oporteat
deiiei et humiliari: agnoscentes omnia ipsius facta
esse iusta et decreta irrevocabilia, licet eorum ratio
minime nobis constet. Interim vero proprius ista
sunt applicanda nobis, et ex iis utilis eruenda doe·
trina, nempe non sperandam esse impunitatem,
Deo poenas differente: neque ex illa dilatione cap-
tandam licentiam ac occasionem dissolutionis. Ut
solent improbi homines eo insolentius efferri, quo
cum maiore patientia Deus illos tolerat, et omnem
ipsius timorem et reverentiam abiicere, ut ait Pau-
lus, non cogitantes de die irae. Quamobrem sum-
mopere cavendum ne Dei iram adversum nos pe-
tulantia et insolenti curiositate accersamus: sed quo
maior est ipsius in nobis tolerandis benignitas et
patientia, eo graviores poenas metuamus, nisi pa-
tientia ipsius tanquam vehiculo quodam ad ipsum
adducamur, et ad meliorem frugem convertamur.
Neque enim quum nos ad poenitentiam hortatur,
et per patientiam invitat, vult nos ea ad maiorem
licentiam abuti: sed magis commoveri ad serium
peccatorum sensum. et veram poenitentiam. et ar-
dentes ad Deum preces fundere. Quare de nobis
diligenter cogitandum, quos patienter diu vel ad
tricesimum vel quadragesimum annum tolerarit.. ne
ita esse occulta peccata nobis fingamus quin veniant
in ipsius conspectum et illi semper obversentur.
Nam si patrum iniquitatem in filios ulciscitur, quid
de nobis futurum putamus, qui peccatis nostris ad
iram ipsum provocare non desinimus? Nam etsi
in hac misera et caduca vita non puniat, neque
suam manum adversus nos exserat, non ideo tamen
melior futura nostra est conditio: quandoquidem
alia vita superest ista terrena longe excellentior, in
qua summus ille iudex in omnium vitam est in-
quisiturus, et aeternis poenis contumaces et scele-
ratos ulturus. Et, ut ante dixi, quomodo parceret
impoenitentibus et flagitiosis hominibus, quum et
infantes propter peccata patrum ulciscatur? Quam-
obrem meutibus nostris altius haec doctrina cst

defigenda, ut primum sciamus, Deo non statim*
brachium suum ad poenas de nobis reposcendas*

exserente, non esse tamen nobis indulgendum, ne-
que faciendas nobis delitias: et graviter a nobis
peccari adversus ipsius maiestatem, si peccatorum
impunitatem speramus⁷ Deumve surdum aut cae-
cum nobis fingimus. Deinde et hinc discendum,
patienter esse ferendam moram illam divinorum
iudiciorum, si non statim nos ab inimicis nostris
vindicat, quum iniuriis afficimur, et veluti malis
obruimur: sed potius illa dissimulat, ct nostri cu-
ram abiecisse videtur. Cavendum sane ne cogite-
mus nos oblivioni esse ab illo traditos, et nostri
curam omnem illum abiecisse. Nam sane contra-
rium praesens historia testatur: quandoquidem post
ducentos vel trecentos annos, iudicium adversus

 

Amalecitas decretum opportuno tempore exercuit.
Nae inanis et vana videbatur illa Domini fuisse
comminatio, licet in libro legis nominatim describi
iussa, quae tot iam lapsis saeculis suum exitum
nondum erat assequuta. Sed Dominus illam obli-
vioni minime tradiderat: et quod tamdiu distulit,
non ex impotentia contigit, quasi non posset citius
si voluisset: sed tanquam in speculo docere nos
voluit, so non esse nobis similem: ut discamus non
esse tam praecipites in ulciscendis iniuriis quam
fere omnes sumus. Sunt enim nostri affectus ar-
dentiores, ot ad primam iniuriam nobis illatam
Deum vellemus fulgur e coelo iaculari, et eos a
quibus laedimur statim ad inferos detrudere: et nisi
votis ardentibus et importunis respondeat, vehe-
menter indignamur et ipsi obloquimur. At contra
Deus nos docet in ipsum omnes illatas nobis iniu—
rias reiicere, et ab ipso solo pendere et vindictam
opportuno tempore exspectare. Neque enim nostrum
est Deo tempus praefigere, et veluti terminos po-
nere. Sed quum faciem suam occuluisse, vel aver-
tisse a nobis videbitur, nihilominus tamen digitum
ori nostro opponamus, et- in sinum illius nostros
omnes gemitus deponamus: et improbis saevienti-
bus, et laxas habenas ad quasvis iniurias habenti·
bus, nihilominus quiescamus, et in silentio et pa-
tientia horam et opportunitatem divinorum iudicio-
rum exspectemus. Caeterum ne dubitemus quin
Deus olim poenas ab inimicis sumat. et de omnibus
ecclesiae illatis iniuriis rationem reposcat. Quam
enim aliam ob causam hic videmus Amalecitas una
internecione deletos, nisi quod Deus populum Is-
raelem sibi delegerat in peculium, cuius sc protec-
torem ultoremque voluit demonstrare? Neque vero
suit proprium istud Abrahami soboli carnali privi-
legium: sed omnibus commune qui vera fide in
ipsius promissiones recumbunt. lam vero post
Christi Domini in has terras adventum Deus gra-
tuitam suam adoptionem in omnes terrae fines
longe lateque propagavit: ac proinde in ipsius do-
mesticis habemur et sumus. Itaque nostrae sunt
illae promissiones, Deo nos tam caros et acceptos
esse ut custodiamur ab ipso tanquam nigrum pu—

, piliae oculi: ac proinde persuasos esse nos oportet,

illum semper esse quod promisit perfecturum: Ne
tangite, inquit, unctos meos, et servos meos ne
afficite malo. Nam si filios suos vocat Abrahami
posteros, in obscuritate legis adhuc haerentes, nonne
multo magis nunc sumus filii in Domino nostro
Iesu Christo, qui ad salutem nostram plenitudinem
omnem gratiae aceepit? Nos itaque iam corpus et
veritatem habemus omnium veterum illarum um-
brarum et figurarum. Quapropter minime dubi-
tandum quin nos ad se Deus recipiat: ot quin in-
vocatus in medio nostri sit: quin afflictis opem fe-
rat. Ac si nos patiatur caedi et in hostium potes-

