519

minus ad eam divinae voluntatis cognitionem per· '
venire nos oportet qua roboremur et ad finem usque ¹*

vitae perseveremus.
fiducia in Deum
nostrum in rebus adversis fore scimus, et in eo con-
quiescimus et ultro nos ipsi subiicimus atque ipsius
patefactam nobis voluntatem amplectimur. Et hacte-
nus de ista cognitione dictum esto.

Iam amplius etiam expendamus Saulis oratio-
nem in qua, licet cognitionem habere se profiteatur
divinarum promissionum Davidi per Saulis mini-
sterium factarum. tamen suam incredulitatem vel
potius arrogantiam patefacit, quod cum Deo veluti
pacisci in Davidis persona velit. Nam ait: Eyo scio
tc reynaturum esse: Itaque non indignatur neque
more solito excandescit in iras, sed se cum Davide
transigere velle ostendit, ut in posterum persuasus
sit Davidem post ipsius obitum semini suo parci·
turum. Ex quibus apparet in qua opinione Da-
videm habuerit, nempe nihil ipsum adversus se
suscepturum neque nova consilia agitaturum.
Mirabilis sanc mutatio, quod qui antea tanto furore
Davidem ad mortem persequebatur, et quibuscunque
poterat iniuriis afficiebat, se iam tam facilem et
benignum praebeat. Sed quandoquidem regnaturum
Davidem sciebat, quare non sponte regiam dignita-
tem eiurabat et Davidi tradebat? Quare quum certus
esset de Dei voluntate non ultro cedit? Namquis
illi hanc confessionem extorsit, nisi sola conscientia
qua intus urgebatur et urebatur, et tanquam per-
petuo carnifice cruciabatur, Deo etiam tanquam
summo iudice illum excitante? Quamobrem cognitae
Dei voluntati nos ultro subiicere discamus, nihil-
que adversus illam suscipere, sed omnes cogitatio-
nes ct actiones nostras sponte ipsi subiiciamus, et
pedibus, manibus, oculis, omnibus denique sensibus
in eam intenti simus. Sunt enim individuo quodam
nexu inter se coniuncta fides in Deum, et in ipsius
veritatem, et vera obedientia in omnibus in quibus
exercere nos Deo placuerit. Caeterum observandum
iniquos velle quidem cum Deo pacisci, sed non posse
tamen pacem consequi. Pax enim quam fideles
optare debent, ea est ut ad ipsum accedamus, eidem-
que coniungi ct uniri studeamus, et ultro illi con·

Ad hauc cognitionem accedit

iungi velimus, qui est sola perfectio summumque
omnium bonum. Hanc ob causam nominatim divus
Paulus docet nos per fidem pacem obtinere: ac
proinde increduli sibi pacem aliquam imaginantur:
sed ita tamen ut Deo tergum obvertant, et magis
ac magis obdurentur et obstupeflant ut nullus am-
plius remedio locus supersit. quemadmodum docet
Paulus, non superesse amplius ipsis ullum sensum
malorum quibus urgentur. Quapropter ad veram
pacem a Deo consequendam non longis ambagibus
Deus quaerendus est, neque unquam procrastinan-
dum, sed vocanti Deo obsequendum et ipsius vo-

HOMILIA LXXXVIII.

quem defensorem et protectorem ³

 

 

520

luntati parendum, ut veram et permanentem pacem
assequamur. Quid ergo profecit Saul cum Davide
volens pacisci? Sane videtur otio et tranquillitati
suae consuluisse. et tanquam factis induciis opportu-
num tempus explendae malitiae quam intus occul-
tabat, exspectasse. Et pectore fovit tristitiam vel
furorem potius quo adversus Davidem exaestuabat.
Denique de sua pertinacia nihil remittere volebat.
Nos vero contra ipsius exemplo discamus omnes
affectiones et animi perturbationes exuere, ne quid
nos impediat quominus ad Deum accedamus, et in
ipsius veritatis et bonitatis paternae cognitione per·
severemus‚ ut tranquillitatem spiritualem quae sola
summum bonum est assequamur, et re ipsa experia-
mur Deum esse nostrum defensorem ac protectorem,
ac scopum unicum ad quem collimare debemus.
Interim vero quum Saulem audimus voluisse cum
Davide pacisci suisque rebus consulere in eo tanquam
in speculo contemplemur incredulorum consilia et
rationes. Nam eos deprehendemus metu et formi-
dine perculsos rationes quaerere quibus sibi, et suae
securitati consulant, qui nullo ipsos persequente
tremunt, sibique aliquas dari inducias expetunt.
Verum quum adversarii sint et hostes iurati Dei
qui deus est pacis, quomodo pacem requirent? Nos
igitur illorum exemplo contra discamus inaestimabile
bonum esse pacem habere cum Deo et in eodem
conquiescere et ex animo detestemur et abhorreamus
iniquitatem incredulorum quae illos a Deo disiungit,
et illis similes fieri summopere cave-amur. Ac sane
multos quidem videmus nihil adversus Deum aperte
audere et in privatis quibusdam saetis ipsius metu
retineri, sed non ideo tamen verbo niti fundamento,
neque veras haberein timore Dei radices, quo duce
vitam suam ad ipsius obedientiam instituant. Sed
tantum motum aliquem esse et inanem impetum qui
statim evanescat. Quod quum ita sit nos decet tanto
magis incitari ad Deum in veritate et puritate quae-
rendum, ne modo in hanc, modo in illam partem
fluctuemus, sed in proposito constanter persevere-
mus, et nullis tentationibus ab officio dimoveamur.

Iam vero alia ex parte Davidis humanitatem
consideremus, qui iureiurando Sauli se ad ipsius
postulationem adstringit. Nam poterat ille quidem
multis conditionibus Saulem adstringere, nec dubium
est, si talis fuisset Dei voluntas, quin exoptasset in
quiete et domi vitam privatam vivere, et in tenui
victu et habitu pastoris Dei voluntatem exspectare.
Sed quidquid sit errare illum Deus voluit, etin
montibus degere, et ut antea in antris latere.
Nihilominus tamen se iureiurando Saulis adstringit.
Unde discemus eum ad praxin revocare quod dicit
Psal. 34: Inquirendam pacem, et persequendam
eam, etiam sinos fugere videatur, et licet nos inimici
persequantur, patienter tamen opportunum tempus
liberationis exspectandum, et pro viribus cum Deo

 

