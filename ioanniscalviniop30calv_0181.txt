341

primum dedit proverbio isti occasionem, quod homo
rusticus et agrestis ac ignobili loco natus fuisset in
prophetarum coetu spiritu divino afflatus, quum
designatus esset rex Israelitarum. Deinde iterum
quum in reprobum sensum coniectus, licet a malo
Domini spiritu vexaretur, tamen Dei voluntate ad
temporis momentum cum prophetis prophetavit,
11011 51118 miraculo, quod sensu et intelligentia ca·
reret. Denique proverbium istud fuit in usu apud
vulgus, ad Dei gratiam magnifaciendam et praedi-
candam, nominatim in aliquo conspicuam, de quo
nulla omnino spes esset frugi futurum: aut quum
aliquis antea vitae deploratae et perditae. in rectam
viam redibat. Ac sane Dei virtus in istis duobus
insignis est. Primum, quum Deus ad functionem
aliquam utitur aliquo, qui videretur antea prorsus
ineptus et non idoneus. Et hoc saepe contingit,
ut stupidi et inertes multi videantur, qui ad pu-
blicas functiones vocati longe se alios quam spera-
tum esset praestent: quae sane summa diligentia et
attentione sunt nobis consideranda, ut Dei gratia
tanto magis agnoscatur et praedicetur: et persua-
sum habeamus 1105 quum ab ipso pendeamus, etiam
accepturos dona necessaria, prout ipsi placuerit,
etiamsi natura simus inhabiles et inepti. Deinde
quum flagitiosos homines, reprobos, et a Dei eccle-
sia reiectitios in gregem suum revocat, et in viam
salutis reducit. ln quibus Dei bouitas et potentia
est agnoscenda et simul etiam praedicanda. Dis-
camus itaque Dei opera sic admirari ut insolita, 118
irrideamus, sed cum honore praedicemus. Nam
multos videas, qui quod divina opera suis sensibus
non comprehendant quod sint insolita, reiieiant, et
velut aures obturent ne intelligant. Hoc iis conti-
gisse videmus, a quibus illud ortum proverbium:
Etiam ne Saul inter prophetas? quum primo coe-
pisset prophetare, nam cum indignatione quadam
dictum illud ab ipsis apparet. Siquidem solo suae
rationis et sensus iudicio ducti, iudicant esse im-
possibile Saulem prophetare, quos Dei virtutem
oportebat potius suspicere, et agnoscere potestatem
in donis suis in eos quos ipsi videtur conferendis.
Ex quibus apparet, nonnullis tam insolentem videri
donorum Dei rationem, ut quoniam captum ipsorum
superat, eam reiiciant et contemnant. Nos vero
contra discamus admirari Dei opera, et in usum
nostrum illa convertere: Deique bonitatem adorare
nostris sensibus longe superiorem. En quis sit
huius proverbii usus, Saul inter prophetas. Quam-
obrem si hodie quosdam videmus in ecclesia lo-
quendi facultatem adeptos, qui videbantur ad pu·
blicam functionem inepti, et a Deo factos idoneos,
res illa tanta tamque inopinata mutatio sane mi—
randa videbitur, quam sensibus nostris non appre—
hendimus: sed tam admiranda mutatio nos in ad-
mirationem divinae misericordiae et bonitatis exci-

IN I. LIB. SAMUEL. CAP. XX.

 

342

tare debet, quae res suas creatas habet in potestate,
et easdem pro sua voluntate regit et administrat.
Deinde si flagitiosi homines et qui deploratam
vitam egerunt, et ad quodvis flagitium sibi habenas
antea permiserunt, ad meliorem frugem, et Dei
timorem revocentur, veluti si quis antea vel adulter,
vel ebriosus verbi divini intus operante virtute et
efficacia mutetur, et ex scortatore vel adultero
castus evadat, ex ebrioso sobrius: qui contumeliosus
et iniuriosus, omni abstineat iniuria: blasphemus
anteactae vitae sordes detestetur: denique illi omnes
Dei nomen revereantur, et quisque pro virili sane-
tificent, nonne tum merito dicemus: Num et Saul
inter prophetas, non tantum admirati divinum 011115,
sed 81115 bonitatem etiam in hominibus 3583118015-
simis ad frugem revocandis, praedicantes et dignis
laudibus celebrantes, uosque ad ipsius obsequium
componentes?

Transeamus ad caput vicesimum, in quo dicitur
David facisse de Naioth, et venisse ud Ionathanum,
conquestusque de patris iniuriis qui ad mortem ipsum
persequeretur. Ex quibus apparet Deum fregisse
quidem istum Saulis impetum, furoremque ipsius a
Davide avertisse, sed noudum tamt-u otium Davidi
faeere voluisse: sed a praesenti eripuisse periculo
ct morte, diutius variis tentationibus exercendum,
quibus succumbere et in desperationem venire po-
tuisse Davidem erat verisimile, uisi viribus plus
quam humanis fulcitus fuisset. Quamobrem parum
videretur humano iudicio sublevatus David, quum
imminens sibi hoc periculum evasit: nam quomodo
laetaretur qui ex mortis discrimine in alia multa
incidit, et ut dicitur ex Scylla in Charybdin. Nam
adversus ipsum Saul maiore quam antea furore
exaestuat, et non desunt ipsi arma et facultas ani-
mum caedis avidum explendi, uisi David tam procul
abeaty ut ubi sit gentium Saul suspicari 11011 possit:
quandoquidem omnes inimicos et infestos habeat
oportet, quem odio rex persequitur. Ergo non
videretur magnopere expetendum quod a Deo bene-
ficium tunc David accepit: quem semel fortiter
mori satius videbatur, quam toties de vita periclitari.
Sed in eo 1105 oportet Dei suos exercentis provi-
dentiam intueri: quorum se vitam tueri ostendit,
ut iuterim per mille mortis discrimina deducat, et
multas undique pavoris occasiones excitet, ut 111
ipso invocando fiant ardentiores, et ipsorum augea-
tur ad ipsum confugiendi studium, et non defati-
gentur novas subinde tentationes ferendo. Nam
Deus ipsorum his rationibus explorans patientiam
et obedientiam, docet esse 111 1100 mundo peregrinos,
eorumque vitam a se uno pendere, et servitutem
quau] in hoc corpore patiuntur momentaneam esse
docet, ut veram libertatem et spiritualem quietem
iu ipso solo, per Dominum nostrum Iesum Christum
quaerere discant. Profecto dura videtur illa na-

22*

