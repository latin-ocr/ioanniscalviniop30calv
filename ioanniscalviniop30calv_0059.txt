97 IN Ι. LIB. SAMUEL. CAP. XV. 95>

aboleri, quin sibi reliquias semper aliquas reser-
varit, a quibus suum nomen invocetur. Quare nos
oportet esse persuasos, postquam a Deo in filiorum
numerum adoptati sumus, nulla metuenda pericula,
quibus alioqui terreri possemus, nisi in ipsius con-
silii immutabilitatem intueremur. Itaque licet sex-
centis mortis periculis cingamur, minime tamen
dubitandum, quin salvi et incolumes evadamus,
quandoquidem penes Deum est fortitudo: quemad-
modum ipsemet apud Joannem Dominus noster lo-
quitur: Pater meus qui dedit mihi oves, maior omm'-
bus est. Quibus verbis indicat, salutem nostram a
mortalibus creaturis minime pendere: sed semel a
Deo electos et in numerum filiorum adoptatos ipsi
esse curae, ae proinde vim suam et potentiam in
illis semper conservandis Deum re ipsa demonstra—
turum. Verum enim vero nos etiam vicissim par
est ipsum assiduis precibus sollicitare, ne nos per-
mittat unquam a se recedere, aut ulla occasione
averti, ne adversus ipsius mandata quidquam facia-
mus, nobisque perniciem et exitium accersamus.
Tanto itaque vehementius nos ad illum invocandum
incitari par est, ut sancti spiritus sui virtute nos
sic afficiat et impellat, ut non tantum bonam vo-
luntatem in ipsius timore ambulandi, sed etiam in
ea perseverandi, et malo resistendi studium habea-
mus. Quapropter locum illum Geneseos animis nostris
altius infigamus, ut quandoquidem natura Deo in-
visi sumus, et inde a matris utero rei aeternae
maledictionis, et nos aeterna damnatio manet, dis-
camus ad specialem illam divinae adoptionis gra-
tiam gratuitam confugere, ut facti illius filii, etiam
grati ipsi et accepti simus, et in nobis delectetur:
quemadmodum alibi dicitur Dominus delectari in
opere manuum suarum. Quare quum Dei nova
creatura fuerimus, et sancti sui spiritus notam in
nobis impresserit, nostraque adoptio rata fuerit, ne
dubitemus quin adversus omnia pericula tuti con-
servemur.

Et de hac voce Poeniteudi hactenus. Caeterum
hic notandum, quo maiora sunt Dei erga nos bene-
facta, eo severius eius in nos iram exarsuram, nisi
tanta bona ut par est agnoscentes, meritis eum
laudibus extollamus, et debitas gratias agamus,
quod ita peccata nostra in dies augerentur et novis
cumularentur. Sed quid illud est, quod indignatus
Samuel dicitur, et ei istud displicuisse? Adeone
sui oblitus, ut adversus quem irascatur non agnos-
cat? Neque enim habebat hic parem cui succen-
seret, nullus erat qui negotium ipsi facesseret: de
solo Dei decreto Sauli manifestando hic agitur:
quamobrem quum adeo vehementer indignatur, ad-
versus Deum ipsum insurgere velle videtur. Et
sane Samuelem hie omni culpa liberare non possu-
mus, quin aliquid humani passus sit, et temeraria
passione quadam abreptus: nam humanis passioni-

calvini opera. Vol. XXX.

 

 

bus non erat omnino spoliatus. Verum scriptura
docet etiam rationem qua Samuel subitum istum
affectum sic compescuit, nc ultra in arrogantiam et
murmur progrederetur, nempe ad Deum precibus
tota nocte clamans. Hic igitur observandum quam
prava et maligna sit hominum natura, qui Deo non
operante ex ipsorum voluntate et desiderio, statim
in diffidentiam de Deo incidunt: et licet ad tempus
illi obsequuti fuerint, tamen obloquantur: et ipsc
diabolus suis dolis et fraudibus circumventos ad
Deum contumeliose lacessendum impellat. Atque
utinam non esset istud tam multa experientia com-
probatum, et quidem, proh dolor! infaustis istis
nostris temporibus. Quam multos enim videas nul-
lum sensum habentes divinae gratiae? Quae vero
causa est alia quam quod se ipsos non explorant?
Nam certum est eos qui sese uon norunt explorare
semper aliquid in se acerbi reperturos. Nam rebus
ipsis ex animi sententia minime succedentibus,
statim ira exaestuant et effervescunt. Sed, quaeso,
quicum tandem esse sibi rem arbitrantur? Sed,
quod maius est, ipsos fideles videas a diabolo
sollicitari, et ad rebellionem quibusdam veluti sti-
mulis impelli, nisi Dei misericordia in officio reti-
nerentur. At tamen summis viribus adversus istud
malum pugnandum est, ut expugnetur ab ipso
initio: et pro eo quod increduli magis magisque
in iras effervescunt, et adversus Deum veluti furore
perciti feruntur, postquam semel mente ab ipso
sunt alienati, et contemptum illius maiestatis in se
admiserunt, nos contra fortiter adversum cupiditates
nostras pugnemus, neque unquam animum, licet
violenter a diabolo ad rebellionem sollicitati, despon-
deamus. Nam et sanctissimorum qui unquam ex·
stiterunt virorum hanc fuisse conditionem videmus.
Prophetae ipsi nonne quadam indignatione et animo
saepe suut commoti, quum videretur universus po-
pulus a Deo derelictus, improbis interim Dei verbum
contemnentibus? Nonne in has voces eruperunt:
Usque quo, Domine, viri improbi dominabuntur?
usque quo patieris illos triumphare, et blasphemis
vocibus tuam gloriam proscindentes efferri? Tuam
vero ecclesiam per summum dedecus et ignominiam
diripi, et ab impiis proscindi, cum tuae potentiae
et virtutis summo contemptu? Quid ergo promo-
vemus te colentes? Sane prophetas videmus saepe
fateri se suis passionibus sic abreptos, ut libenter
coram Deo velut coram terreno iudice disceptaturi
fuerint. Interim vero semel quidem Deo veluti
contradixisse videmus: atque adeo veluti anathemata
fieri, ex vehementi dolore, quo afficiebantur intuen-
tes Dei nomen blasphemis vocibus improborum
proscindi, Deique ecclesiam graviter premi, et veluti
pedibus impiorum calcari. Sic Ieremias Dominum
alloquens: Ego, inquit, Domine video nomen tuum
impiorum cachinnis et risu profanari. Sane tanquam
d

