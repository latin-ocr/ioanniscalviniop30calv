 

629

mittamus, et patienter Domini castigationem ad-
mittamus, si vel mendaciis, vel simulatione, vel
alia »quavis ratione a recta via recedentes ex *diffi-
cultatibus emergere conati fuerimus. Deo itaque

nos virgis suis in rectam viam revocante merito ἰ

id ficri agnoscamus, neque ipsius iudiciis unquam
obloquamur: quandoquidem Davidem tot Dei donis
,ει gratiis insignem videmus non aliter exceptum.
Interim vero singularis ,misericordiae divinae
*exemplum apparet in Davide, quem Deus in extre-
mum vitae discrimen vocatum repente, et praeter
hominum opinionem ex eo liberat, non secus ac si
quis se filium suum comprehensum simularet, vel
in foveam, vel in ignem coniicere velle, quo facto
filius ille sic terreatur, ut morti se proximum
existimet, lieet eum tamen pater manu teneat, et
ipsum perdendi animum non habeat: sed ea ratione
castigatum filium velit in posterum sapere, et ad-
missi peccati memorem esse, ne amplius in idem
recidat. Non alia ratione Deus erga servum
Davidem se gessit, quum rex Achis vocatum eum
iubet se in bellum adversus Israelitas proficiscen-
tem sequi. Davidi profecto longe consultius fuisset
collum frangere quam passum unum ad bellum
ecelesiae inferendum promovere, quandoquidem ea
ratione promissionibus omnibus divinis nuncium
remisisset. Sed tamen in eam necessitatem nunc
xredigitur, merito poenas ab eo exigente divina
iustitia de mendacio et simulatione, ut serio iam
facere cogatur, quod se facere antea mentiebatur:
adeoque urgetur ut Aeliis eum dicat velle se habere
in 'posterum custodem sui capitis: ut iam dissimu-
lationi locus-nullus supersit, sed strenue se Davidem
oporteat gerere, et sanguine fidelium, et eorum
quiDei populus censebantur manus polluere. Deni-
que fortem et strenuum fieri Davidem oportebat
populi Dei caede: ideoque hominum opinione non
poterat non provocare in se suumque caput horren-
dam Dei vindictam, et multorum criminum reus
apud Deum fieri. Sed Deus admirabili quadam
ratione est hic operatus, siquidem viros principes
et gubernatores ac duces Philistaeorum, quiautori-
tate apud regem Achis valebant excitavit qui regi
persuaderent, ut Davidem a se dimitteret. Non
angelus e coelo missus, non aliquis propheta, sed
ipsi Philistaei Davidem liberant, et imminenti
periculo eximunt, ut ipsorum castris excedens, nihil
contra conscientiam, nihil contra fas admittat.
Quanquam etiam ut postea videbimus, alia ratione
se potuit defendere verum tamen quo propius acce-
debat ad regni possessionem, eo gravioribus tenta-
tus est afflictionibus: ex quibus admirabili ratione
est erutus: adeo ut Davidi oblata sit occasio ΠοΠ
exigua cognoscendi Deum ad se castigandum manum
extulisse: sed non tamen percussisse contentum
virgas ostendisse absque ictu et poenis quas erat

IN Ι. ΙιΙΒ. SAMUEL. CAP. XXVIII.

 

 

630

promeritus. In quo nobis eximium speculum pis>-
ponitur in quo quid nobis sit in istiusmodi casibus
agendum docemur.

Caeterum circumstantiae quae hic notantur non
sunt sine observatione praetereundam Samuelem
fuisse mortuum, et sepultum in urbe sua Ramatha:
quanquam obiter ista nunc memorantur, ut Saul
destitutus fuisse consilio post Saulis÷÷) mortem
ostendatur, ideoque nullum aliud ipsi remedium
fuisse quam ad Pythonissam confugere-z ideoque
etiam nominatim fit mentio pythonissarum ex tota
regione a Saule eiecturum et sublatarum, ex divi-
nae legis mandato. Iam vero incredulitatis argui-
tur. quum ad diabolicas revelationes confugisse
dicitur, quandoquidem ipsi Deus oraculo respondere
denegabat. Quod vero Samuel mortuus fuisse dici-
tur, ex eo coniicere possumus Saulem vivo ipso
potuisse tanquam a Dei propheta consilium ali·
quando capere: atque adeo licet ipsi prophetae
fuisset infensus propter nuncium ipsi allatum, de
adimendo regno, quod ad tempus obtinuerat, et de
maledictione Domini in quam sua rebellione incur-
rerat: nihilominus tamen ut Dei prophetam coluisse
et reveritum fuisse: ut in homine isto repugnan-
tes inter se affectus videre liceat, tanquam fluctus
maris sese mutuo collidentes. Quare Saul hinc
quidem tanquam immanis bellua furorem suum
despumat, quum se regia dignitate divino decreto
excidisse animadvertit: inde vero tanquam fraeno
constringitur, et vel invitus divino verbo se sub-
iicere, et illi obediens esse cogitur. Nos vero contra
hoc exemplo discamus non esse duplices neque
fucati. Quid enim nobis miseris fiet, si ,Saulem
imitati fuerimus? Sed potius candide et sincere
negotia nostra conficiamus. Neque enim Deus
ferre potest se coli ex parte, et homines, ut scrip·
tura loquitur, habere cor et cor.

Quae deinceps sequuntur de exterminatis ex
tota regione a Saule veneficis et incantatoribus, ad
ipsius laudem faciunt. Deus sane corruptionem
abominabilem sui cultus esse declaraverat, et nomi-
natim e terra tolli iusserat omnes divinatores et
incantatores. Quod vero feminae plerumque in haec
vitia pronae suut. ideo de illis hic potissimum fit
mentio: et in lege, licet aliquando viri nominentur,
tamen omnes incantatrices et veneficae interfici
iubentur. Quare vero Deus illius sexus potius
quam virilis meminit tam expresse, cuius potius
propter fragilitatem misereri debere videbatur, et
non eodem eum viris supplicio afficere? Sed Deus
ita voluit ingravescente riti0, graviora etiam adver-
sus illud in quemvis sexum statui supplicia. Sic
fures alibi saevioribus, alibi mitioribus poenis puniun-
tur. Denique crescentibus delictis, veluti blasphe-

*) Leqe .- Samuelis.
40*

