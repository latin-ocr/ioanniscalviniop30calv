259

querentur: quare etiam in illo cantico Dei laudes
praedicari et celebrari bonitatem audimus, Atque
idcirco etiam canticum illud ut rem laudo dignis·
simam videmus in ipso legis volumine conscriptum,
et ut facinus memoria dignum monumentis sacrae
scripturae insertum. Ergo ex istis conspicuum est,
mulieres in illis regionibus instrumentis musicis
uti solitas, virtutique datum fuisse, cuius rei etiam
facit fidem Psalmus 68, ubi Davidis victoriae ita
praedicantur, qui fuit figura Domini nostri Iesu
Christi, ut cuiuscunque conditionis homines et sexus
victis et caesis hostibus Deo gratias agerent, Davidis
facta canentes: non quidem ut ipsius personae dig-
nitas omnis tribueretur factorum egregiorum, sed ut
ad ipsum Dominum nostrum Iesum, cuius erat fi-
gura, esse referenda demonstratur. Is enim est
Dominus noster Iesus Christus coram quo flecti
omne genu oportet, et cui soli agendae gratiae (le
omnibus victoriis quas de hostibus nobis largitur.
Verum tamen tempore illo figurarum dicuntur
mulieres et puellae virgines occurrisse regi cum
tympanis, citharis et tibiis, laudes illius (lecanta-
turae. Quae omnia recitantur a propheta tanquam
Deo grata et accepta, eiusque cultui convenientia.
et pars verae religionis. Caeterum tunc temporis
sub lege maximum usum fuisse instrumentorum
musicorum certum est, ad laudes Dei celebrandas:
quae si hodie tanquam necessaria revocaremus, ad
veteres umbras rediremus, lucemque illam quac in
filio Dei apparuit obscuraremus et obrueremus.
Quare fuit in Papatu ridicula nimis et inepta imi-
tatio. quum templa exornare, Deique cultum reddere
celebriorem existimarunt, si organa et alia istius-
modi multa ludicra adhiberent: quibus maxime Dei
verbum et cultus profanata sunt, populo externis
istis ritibus addicto potius quam verbi divini intel·
ligentiac. Scimus autem ubi nulla est intelliffentia‚
nnllam etiam aedificationem esse: quemadmodum
Paulus apostolus docet, quum ait, quo modo potest
idiota reddere fidei testimonium, aut quomodo ‹lic-
turus est Amen ad gratiarum actionem, nisi iutel-
ligat? Quare fideles hortatur eo loco ut Deum
precantes, et ipsi psallentes, et precentur et psallant
intelligentia, non lingua peregrina, sed vulgari ct
intelligibili, ut sit in ecclesia aedificatio. Quod ita-
que l'uit in usu legis tempore, nullum hodic locum
apud nos obtinet: et rebus istis non modo super-
fluis, sed inanibus etiam abstinendum est: quod
sufficiat pura et simplex divinarum laudum modu-
latio, cordo et ore nostro singuli idiomate: siquidem
scimus Dominum nostrum Iesum Christum appa-
ruisse, et umbras illas legales suo adventu dissipasse.
Musicam itaque illam instrumentalem teneamus
tunc ratione temporis illins et populi fuisse tole-
ratam, quod essent ut pueri, quemadmodum sacra
scriptura loquitur, qui puerilibus istis rudimentis

HOMILIA LXVI.

 

 

260

indigerent, quae hodie non sunt ultro revocanda:
nisi perfectionem evangelicam velimus abolere. et
plenam lucem quam in Christo Domino nostro con·
sequuti sumus obscurare.

Et hactenus de musica: de choreis autem vel
saltationibus, quum dicuntur mulieres choreas egisse,
peculiaris quaedam ratio est: nam et ita dicitur
David saltavisse. Neque enim erant illae choreae
petulantes et lascivae quales sunt hodie: siquidem
exsiliebant illi et saltabant prae laetitia, qua ipso-
rum corda commovebantur ex divinae gloriae am-
plificatione propter benefacta quae ab ipso accc-
perant, et quibus sese Deum et protectorem ipsorum
magis magisque patefaciebat. Quas vero saltationes
hodie videmus passim agitari, quis dicat istis similes?
Certum enim est, quotquot hodie fiunt istiusmodi
saltationes, esse ad omnem lasciviam et impudici-
tiam iter. Nam etsi non semper re ipsa scortentur
saltantes, tamen aditus patefit ad istiusmodi turpe
facinus, et loca in quibus instituuntur, sunt plerum-
que certissima lupanaria. navidis vero saltatio,
legem ex parte respicit: in qua nihil immodicum
fuit, neque laetitia stulta et inanis: scd, ut anto
dixi, vehemens et ardens studium Dei laudes prae-
dicandi, quo patres exarserant, sed ritu et instituto
suorum temporum. Quare diligenter observanda
est temporum illorum a nostris differentia: ut eo
sit illustrior lux illa quam nobis attulit Dominus
nostor lesus Christus evangelii praedicatione. Quam-
obrem quum hic audimus mulieres venisse cum
tympanis et musicis instrumentis obviam Sauli, et
choreas egisse, teneamus illas ad Deum precandum
et laudes ipsius praedicandas fecisse ad exemplum
et institutum Mariae sororis Mosis et- reliquarum
mulierum, quae ipsam comitatae fuerant. Ex quo
praeterea discimus mulieres licet adversus hostes
arma non ferant, gratias tamen agere Deo pro vic-
toria debere. Nam quot quantisque casibus ob-
noxiae, si hostes victoria potiuntur? Milites sane vel
viri semel occumbere et gladio perire possunt: sed
miserae mulieres hostium ludibrio et dedecori ex-
ponuntur, ut, si daretur optio, longe melior futura
sit ipsorum conditio si semel gladio perire possent,
quam dedecori et ignominiae hostium exponi et
turpiter violari, denique mille opprobria pati, et
tandem crudeliter trucidari. Illae sane non possunt
hostes suos ulcisci, sed domi debent remanere, suis-
que precibus Deum sollicitare dum milites adversus
hostes dimicant pro victoria. Quandoquidem igitur
sanguine virorum v'ictoria quaeritur, quiescentibus
interim domi mulieribus, quod sint armis tractandis
impares et inhabiles, eo maiore studio et ardentio—
ribus precibus Deo gratias agere debent, quod ipsae
quiescentes liberatae sint, et licet non pugnantibus
Deus ipsis victoriae fructum largiatur, seque illarum
protectorem demonstret. Idcirco igitur hic nomi·

 

