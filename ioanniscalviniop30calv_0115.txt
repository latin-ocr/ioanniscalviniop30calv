209

suffocabam, interficiebamque eos. 36. Nam et leonem
et ursum interfeci eya servus tuus: erit igyz'tur et

Plcilistaeus hic incircumcisus quasi unus ex eis: ’

quia ausus est maledicere eoeercitui Dei viventis.
37. Et ait David: Dominus qui eripuit me de manu
leonis, et de manu ursi, ipse liberabit me de manu
Plzwz'listaei liuius. Ducit autem Saul ad David.- Vade,

et Dominus tecum sit.

Davidis unctionem non fuisse Isa‘i' familiae in-
cognitam facile cognoscimus, vel ex co quod septem
ipsius fratres maiores natu Samueli fuisse oblatos
vidimus, ut ex iis eligeret- qui Deo acceptus fuisset
regem in Israele futurum: quare ipsius fratres
satis sciebant Davidem, licet omnium minimum
ipsis praelatum. Etsi vero natura homines sunt
dominationis cupidi:= tamen Dei iudicio commoveri
fratres Davidis oportebat, ut quem Deus tanto
afficiebat honore vicissim ipsi agnoscerent: quando-
quidem et magna dignitas toti familiae acquirebatur,
quum aliquis ex illa eligebatur rex in Israele fu-
turus, et quidem totius etiam mundi redemptoris
figura. Neque enim Davidi datum regnum fuit
vulgare, sed Deo sanctum ct dicatum, quod cum
spe coniuncta esset figura: ct in salutem perpetuam
populi rex hic esset designatus. Quamobrem toti
familiae Isai magna erat oblata laetitiae occasio, et
magnum argumentum agendarum Deo gratiarum,
quod tam abiectam et humilem familiam tanto
honore esset dignatus. Contra vero hic Eliabum
primogenitum Davidi vehementer succensuisse au-
dimus. Et arrogantia qua in fratrem insurgit, et
virus quod evomit tanta tamque effraeni pertur-
batione satis ostendit ipsum antea suo animo nescio
quod odium adversus illum fovisse. Nae insignis
haec fuit malitia: nam, ut ante dixi, non modo
facit Davidi summam iniuriam, sed adversus ipsum
Deum intolerabili ingratitudine peccat. Sed quam
illi occasionem praebuerat David accusandi ipsum
superbiae et nequitiae? Neque enim ambivit illam
dignitatem, neque ullis artibus quaesivit sola Dei
gratuita voluntate praeventus. Quamobrem Eliab
hic summam animi perturbationem et alienationem
prodit, quum fratri tam acerbe sine occasione suc-
censet. Quod ergo fovit diu in pectore odium ad-
versus fratrem, et quod iam illi sine causa succen-
set, satis testatur non posse illum aequo animo
ferre Davidem ad eam dignitatem, quae illi debe-
batur, evehi. Hinc discamus quam sit lethalis lues,
ambitio et honorum cupiditas: quae vix in quen-
quam cadere potest quin etiam invidia laboret.
Quum vero tam pestifera lues animum occupavit,
etiam convicia et maledicta modo in hunc modo

in illum producit, et Dei gratiae cursum pro viri· ,

bus abrumpere nititur: et ita fit ut dum mortalibus
resistere nos putamus adversus ipsum Deum insur-

Calvini opera. Vol. XXX.

IN Ι. LIB. SAMUEL. CAP. XVII.

 

 

210

gamus, ct eidem bellum inseramus. Quare si pure
et sincere Deum colere venerarique optamus, et
non remorari cursum gratiarum ipsius, prout variis
personis illas distribuere voluerit, primum fugienda
prava illa dominandi et supra alios eminendi cu-
piditas: deinde danda opera ut ubicunque dona
spiritus Dei apparuerint, ea sine invidia et malitia.
quanti par est faciamus, et pro viribus ea conemur
omnibus nota facere, quod summo nostro commodo
fiet. Nam, quaeso, quid promovebunt qui se prae
aliis extollere volunt, si dentibus infrendeant, et
vehementer indignentur, si Deus alios quam ipsos
assumat? Si quis enim multis donis sancti spiritus
excellat, certum est quaecunque dona et dotes in
eo fuerint in omnium fidelium salutem redundaturas,
et omnium utilitati cessuras. Quare nonne amen-
tiam nostram detegimus, quum aegre ferimus Deum
in hoc vel illo operari, et quaecunque dona in
illos contulerit in nostrum commodum et utilitatem
cedere? Hoc igitur exemplum Eliabi fratris Davidis
diligenter est nobis observandum. Nam ex eo dis-
cimus arrogantiam et superbiam ex hominum me-
moria omnem humanitatem delere, et oblivionem
inducere necessitudinis, ut nulla ratio neque con-
sanguineorum neque fratrum habeatur, sicuti tratres
videmus iam inde ab omni aevo sibi non pepercisse,
quum de dominatione actum est: sed sese mutuis
odiis ct inimicitiis persequutos esse, et vulneribus
confodisse: saepe filios a matrum ulnis ereptos,
saepe etiam liberos patribus ipsis et matribus non
abstinuisse, tanta vis est ambitionis istius diabolicae,
qua homines ita fascinantur, ut omnem de Deo
ipsis memoriam adimat, et parentum etiam ob-
livionem adferat.

Et de Eliabi ira adversus Davidem satis. qui-
bus accesserunt et contumeliosa verba. jam, ait,
novi superbiam tuam, et nequiciam cordis tui. Quare

dereliquisti pauculas illas oves in deserto? Davidem
hic falso accusari a fratre superbiae et malitiae au-
dimus. Quid enim in eo frater deprehenderat, eur
cum tam arroganter obiurgaret, quasi aliquam au—
daciam in eo deprehendisset, aut artes aliquas qui-
bus appetitae in alios dominationis argui posset?
Neque enim David Samuelem praevenerat, ut ab
ipso ungeretur, neque rationibus obliquis regnum
affectasse deprehensus fuerat, qui de regno ad quod
prorsus incogitans vocatus est nunquam cogitaverat.
Illa ergo Davidis superbia, illa malitia, quod oves
sedulus pascebat, nulla vanitatis ductus cupiditate,
sed sua, licet abiecta et vili, conditione contentus.
Sed Deo placuit ipsum inde ad solium regium ex-
tollere. Hinc apparet improbos semper in calum-
nias et maledicta proclives esse, et calumniarum
inventores, licet nulla ipsis occasione oblata. Quare
patienter feramus improborum odia, quae graviora.
adversus nos consurgunt, quod nobis invident dona,
14

