173

mus, et Dei gratiae fieri participes, ab eo accipia-
mus qui potestatem habet ea conferendi quae pcr
signa repraesentat: futuris alioquin signis illis om-
nibus inanibus et illusoriis.

Deinde observandum, Deum aliquos vocantem
ad aliquod ministerium, iisdem etiam facultatem
munus illud ad quod vocantur implendi suppeditare.
Nam, ut ait Paulus, non sumus natura satis ad
istas functiones idonei: solus Deus suam ecclesiam
regit, et in mundo omnia administrat. Quare tan-
tum abest ut sit aliquis idoneus ad populum aliquem,
aut ad ecclesiam Dei regendam, ut ne regendae
quidem familiae sufficiat, nisi sancto Dei spiritu
regatur. Imo ne so quidem aliquis, multo minus
familiam rexerit, sine sancti spiritus dono. Quam-
obrem si homines natura omni bono vacui sunt, et
ad omne bonum inutiles, immo si ne movere qui—
dem pedem sine Dei gratia possunt, quis per se
idoneus erit· ad munus quodcunque tandem illud
sit exsequendum, nisi a Deo sufficientiam accipiat?
quare omnes divina ope et auxilio indigent. Qui
ergo ad summa rerum gubernacula sedent, multis
virtutibus, puta prudentia, consilio, intelligentia,
sapientia, integritate et candore ad munus perficien-
dum indigent: sed quis eas, obsecro, suppeditabit?
Sane profani homines eo stultitiae et arrogantiae
devenerunt, ut illas fortuito sibi contingere persua-
deant, vel industria propria comparari: sed Dco
soli laudem istam deberi sciendum est, qui prout.
ipsi videtur ea mensura cuique metitur et distribuit
sua dona qua ipsi placet, et hoc vel illud munus
idoneos facit. Atque hoc ipsum nos Paulus docet
priores epistolae ad Corinthios capite 12, ubi docet
spiritus manifestationem in totius ecclesiae esse
commodum: et ad unicum illum omnium bonorum
fontem nos revocat, unicum inquam spiritum qui
omnia est in omnibus, quaecunque tandem sit do-
norum diversitas. Unde vero dona illa manarunt?
Paulus docet Deum instituisse in ecclesia sua alios
apostolos, alios prophetas, alios doctores, et alios:
et vocatos etiam ad munera virtutibus necessariis
instruxisse, ut illa possent sustinere. Ergo Deus
non temere homines vocat, et ipsos sibi ipsis per-
mittit, ut faciant quod voluerint aut poterunt, sed
tenuitatem illorum et impotentiam compertam ha-
bens, idoneos facit ad muneris illius ad quod vo-
cantur exsequutionem. In primis vero quibus prae-
dicandi verbi divini in ecclesia eura commissa est
hoc animadvertunto. Nam non immerito Paulus
istius muneris difficultatem intuens, exclamat: Quis
ad haec idoneus? et paulo post, ait: Non quod nos
sufficientes simus ut cogitemus aliquid tanquam ex
nobis ipsis, sed facultas nostra ex Deo est. Neque
vero in diem unum aut alterum gratia Dei invo-
canda, sed quamdiu provinciam aliquam sustinemus,
in Deum omnis cura nostra et solicitudo coniicienda

IN 1. LIB. SAMUEL. (jAl’. XVI.

 

174

est, quod ex nobis ipsis nihil possimus. Et donec
hanc nostrarum virium impotentiam bene perspec-
tam habeamus, cci-tum cst nos hei gratiae ianuam
praecludere, non agnoscentes illum unicum bonorum
nostrorum omniun] scaturiginem, qui solus nostrae
indigentiae potest subvenire. Quamobrem in primis
ingenue agnocamus, nos natura omnium donorum
vacuos et egenos csse: deinde suppliciter nobis
Deum deprecemur ut nostrae egestati subveniat.
Praeterea Det· nos ad istorum munerum dignitatem
vocante, danda opera est ut cum summa humilitate
ambulemus, et adversus ambitionem luctemur, Deo-
que inservire in simplicitate nitamur, eique gratum
sacrificium et boni odoris offerre: ut nobis ipsis
mortui carnalibus omnibus passionibus renunciemus.
Quod si factum crit, speremus Deum, quum neces-
sitas postularit‚ nobis non defuturum, sed ea dona
quibus opus erit abunde suppeditaturum: quorum
etiam in totam vitam auctionem deprecari nos
oportet, ut iis semel ornati nunquam spoliemur.
Haec igitur doctrina retinenda ex verbis illis,
mansisse Iehovae spiritum super Davidem die illa,
postquam oleo illo externo Samuelis ministerio
fuisset unctus. An vero unctio illa spiritum Dei
dedit? Minime quidem oleum externum, sed Dei
virtus. Sic etiam hodie tenendum, aquam baptismi
non habere vim animas nostras penetrandi, et a
peccatorum sordibus abluendi: sed signum esse
certum, quo longius deducimur, nempe ad sangui-
nem Domini nostri Iesu Christi, qui est verum et
unicum nostrum lavacrum: quemadmodum unctio-
nem istam Davidis videmus vim suam accepisse a
sancto spiritu: Deo per signum visibile declarante
se Davidem vocante ad tantam dignitatem, velle
donis etiam ad illam exsequendam necessariis in-
struere. Quum vero nominatim dieitur spiritus
mansisse super Davidem a die illa et deinceps, ex eo
apparet Deum nolle suum opus imperfectum relin-
quere, scd ad suum usque finem illud perducere:
modo ne nostra ingratitudine remoram aliquam ipsi
iniieiamus. Caeterum antequam David ungeretur
certum est illum non fuisse brutum pecus, neque
Dei donis omnino vacuum: sed spiritum regium
hic eum accepisse intelligimus, quem antea neque
habebat⁷ neque etiam necesse erat. Neque enim
qui privatam et quietam vitam acturus est, ea dona
accipiet a Deo quae si ad summam aliquam digni-
tatem esset evehendus, et alicui populo vel regno
praeferendus. Eadem ergo Davidis fuit ratio. Atque
eo Paulus respicit, eo de quo iam superius egimus
loco, pro munerum varietate doeens Deum distri-
buere sui spiritus dona secundum cuiusque mensu-
ram. Neque enim omnes sunt prophetae, aut apo-
stoli, aut pastores: non omnes dona sanationum
aut miraculorum habent. Sed prout varia sunt
munera, Deus etiam varie sui spiritus dona largitur

