485·

emplo Davidis magistratibus qui debetur ipsis hono-
rem habere. Nam si David obscuram umbram
regni Domini nostri Iesu Christi tanti fecit, quo
nos honore prosequi decet hodie magistratus et
principes? Quare nos Deo totos permittamus, regi-
que nos sciamus, non quidem ad triduum aut
quatriduum, ut- olim Saul populum rexit: sed quan—
doquidem regnum ipsius est perpetuum, et hic est
scopus ad quem collimandum est, et unica nostra
felicitas et perfectum gaudium, diseamus nosipsi
non vi aut metu quodam subiicere: sed sincero
animo. Caeterum non leviter praetereunda vox
illa Davidis: Propitius sit mihi· Dominus, ex qua
discimus nos sponte iugum quod Deus imponit
subeuntes, et- magistratibus quos nobis praefecit
ultro morem gerentes, et simpliciter vocationem
quisque suam sequentes, Deo acceptos fore, et ipsum
in nobis regnaturum, suisque beneficiis cumulaturum.
Ne dubitemus igitur quin nos Deo placide sub-
mittentes, iugumque ipsius ferentes, neque recalci—
trantes ut solent equi calcitrosi, ipsius favorem et
benevolentiam experiamur. At si fideles magistrati-
bus quos ipsis praefecit obedientes Deus suis bene-
ficiis afficit, quid futurum est quum Domini nostri
Iesu Christi pedes osculati fuerimus, eumque ut
regem agnoverimus, eique nos regendos permiseri-
, mus? Quae beneficia collaturum ipsum arbitramur
in eos qui spem omnem suam in ipso collocarint?
Quamobrem quum nos Deus evangelii praedicationi
vult subiici, et cervices ipsius iugo submittere, ac
re ipsa testari nos esse ipsi populum dicatum ad
serviendum filio ipsius tanquam regi et dominatori
nostro, Domino Iesu Christo, ne dubitemus quin
modis omnibus suam erga nos benevolentiam et
favorem demonstret. Contra vero sciamus contu-
maces et arrogantes, et superiorum dignitatum ferre
iugum detrectantes tandem in exitium ruituros,
quoniam eos Dei vindicta persequitur, quod ipsius
ordinationi resistant: quemadmodum et Paulus loco
ante citato admonet, fieri non posse quin ii qui
Deo bellum inferunt, mercedem suam recipiant: et
quin re ipsa tandem appareat ipsos adversus Deum
rebelles fuisse. Praesertim vcro ne dubitemus quin
horrenda. Dei vindicta maneat eos qui adversus
Dominum nostrum Iesum Christum insurrexerint.

Quare quum hostes religionis rabiem suam et fu· r

rorem despumare viderimus, ac coelum terrae mis--

cere velle, patienter Dei vindictam adversus ipsos ,

exspectemus: et ne dubitemus quin Davidis ista
precatio a prophetico spiritu profecta, sit certa et
irrevocabilis Domini sententia adversum infideles,
cuius effectum suo tempore sentiant.

Quae deinceps sequuntur: Davidem suorum}
animos fregisse, maius sunt virtutis ipsius testi-1

monium: si praesertim circumstantias omnes cala-
mitatum quibus urgebatur, inspiciamus. Nam pauci

IN 1. LIB. SAMUEL. (JAP. XXIV.

 

490

comitabantur ipsum milites: sed quales viri? Egeni,
inopes et oppressi aere alieno, ut ante vidimus,
quos in diem vivere oportebat, ut deinceps pluri-
bus videbimus. Davidis autem autoritas non tanti
erat apud ipsos, qui nondum fuerat imperator con-
stitutus, neque in regiae dignitatis possessionem
adhuc missus. Ac licet tanquam dux praeesset
ipsis, tamen quum populi sententia publicus hostis
haberetur, non poterat sibi regiam in illos potesta-
tem tribuere, sed volentibus imperabat. Deinde
quum novae subinde difficultates exorirentur, potue-
runt illi iu ipsum facere impetum, et incautum
trucidare, ut malis suis finem semel imponerent.
Nam quum hostem suum David e manibus suis
ineolumem dimisisset, nonne videbantur illi gratiam
Saulis inituri, et occasionem accepturi se ex tot
periculis semel liberandi Davide interfecto? Nonne
illi timiditatem obiicere poterant, quae periculum
crearet ipsum comitantibus, et novas subinde diffi-
cultates attraheret? Nonne perfidiae accusare, qui
oblatam occasionem sese et suos in libertatem asse-
rendi contemneret? Profecto non parum abesse
videbantur ahseditione, qua excaecati et furore per·
citi Davidi manus violentas intulissent. Nam quo
non impellit homines desperatio? Quare Davidis
constantiam et magnanimitatem tanto maiorem
fuisse apparet, quanto maioribus difficultatibus pres-
sus, non tamen flecti potuit ut suorum voluntati
cederet, licet eum dentibus et unguibus discerpturi
viderentur, qui ab ipso ad lanienam sese trahi
arbitrabantur. Verum agnovit David non tam ad-
versus inimicos quam adversus socios suos sibi
pugnandum. Quam materiam quia non possumus
in praesentia pluribus persequi, diseamus exemplo
Davidis, instiusmodi tentationibus occurrentibus:
fortiter pravis omnibus consiliis resistere, et temeri-
tati malorum consultorum ad finem usque reluctari,
etsi illi socii sint, et ipsorum opinioni contradicere
molestum sit. Sed abrumpenda semel sunt homi-
num consilia, quum Dei causa est agenda, ut praeter
ipsius voluntatem nihil suscipiatur.
Iam vero agite, etc.

HOMILIA LXXXVI-

8. Porro Saul exsurgens de spelzmoa pergebat
coepto itinere. 9. Surrexit autem David post eum.-
οὐ eyressus de spelunca clamavit post teryum Saul.
dicens: Domine mi rex. Et respexit Saul post se, et
inclinans se David pronus in terram adoravit.
10. Dixitque ad Saul: Quare audis verba hominum
loquentium, David quaerit malum adversum to?
11. Ecce hodie videmur oculi tui, quod tradiderit te
Dominus iu manu moa in spelunca, et dizit quis-
piam ut occiderem te, sed pepercit {ibi oculus meus

