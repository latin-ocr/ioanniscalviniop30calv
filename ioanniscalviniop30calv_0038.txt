55

quibus sacrificiorum veritas et simplicitas adulte-
raretur: singulis ad novos ritus quos sibi finxissent
deflexuris, et ex arbitrio suo Deo servituris, et,
cultus divini novas rationes instituturis. Quam-fi
obrem si Saul novum altare exstruxisset, nulla,
excusatione factum excusare potuisset, quod contra ἓ
legislatoris summi voluntatem altare aedificassessi
populumque in errorem et superstitionem induxisset.
Licet itaque bonum finem istius altaris aedificandi
Saul sibi proposuisset, nempe solennem gratiarum
actionem pro adepta victoria, quam sibi coelitus
advenisse profitetur: tamen debuit tantum obiter
aggestis quibusdam lapidibus et glebis sacrificare,
ut sacto sacrificio congesta materia dispergeretur,
ne in posterum ulla remanerent altaris vestigia.
Itaque si tale altare construxit Saul reprehenditur
hoc loco ob constructum altare, cuius instar aedi-
ficii structura permaneret: quae in abusum dein-
ceps et superstitiones transferri poterat. Ex qui—
bus apparet quantopere cavere debeamus, ne quam
posteris occasionem relinquamus a recta via aber-
randi, et a verbi divini simplicitate recedendi. Sunt
enim homines natura nimium proclives ud super-
stitionem: et aliquam libertatem assecuti, in omne
flagitium ruunt. Quamobrem singularis hic adhi-
benda prudentia et cautio est, ne qui ritus in ec-
clesiam inducantur, quibus Dei cultus possit adul-
terari, et homines a vera religione in vanas su-
perstitiones abduci, ut sibi novam religionem ho-
mines fingant, et a simplicitate verbi divini rece-
dant. Et de istius altaris exstructione hactenus.
Sequitur deinceps deliberasse Saulem de per-
sequendis hostibus noctu. Unde apparet ipsius for-
titudo, ut non abs re a Domino esset in regem
electus. Nam etsi totum diem conflixerat, sibi
tamen non parcit, nec genio indulget: sed victoriam
cupit persequi, ut tanta strage Philistaeos conficiat
ne amplius adversus Israelitas bellum redintegrare
possint. Laudanda sane in se virtus: scd interim
conspicuum in ipso fit quae sit hominum virtus,
quum suae industriae aut prudentiae et facultatibus
fidunt: quandoquidem in ipso limine statim impin-
gunt: quod nihil possint nec debeant aggredi nisi
prius invocato Dei nomine. Tum itaque demum
consiliorum et rationum nostrarum felix futurus
est exitus si Deus ipse nos regat, et deliberationibus
praesit. Quod quidem nemo impetrarit nisi arden· ¹
tibus ad Deum votis confugiat, et voluntatem ipsius .
diligenter interroget. Quare hic quidem Saulis
quaedam apparet virtus et magnanimitas sua sane
laude digna: sed quoniam precibus Deum advocare
ducem non meminit, fortitudo illa per sc alioquin
commendabilis, non potest nisi vituperari, et teme-
ritas potius quam laudabilis audacia dici: quando-
quidem de Dei gloria et honore multum ea ratione
detrahitur. Quamobrem serio de nobis hic cogi- 1

 

HOMILIA XLIX.

56

tandum est, ac prout quisque vel ingenio, vel con-
silio et prudentia, vel viribus, vel audacia excel-
luerit, cavendum, ne vana et inani gloria efferatur:
et ne quid temere nisi prius invocato Dei nomine
suscipiat: ac licet viribus polleat, intra modestiae
tamen terminos se contineat, ut ne latum quidem
pedem abeat, digitumve moveat, nisi prius de Dei
voluntate certior factus, cuius unius auspiciis re-
gatur. Denique discunto omnes sese ita continere
in officio ut nihil ausint, nihil aggrediantur, quod
non ipse prius iusserit. Exemplo esto Saul hic
deliberans de persequendis hostibus, populo consen-
tiente, et se ad hostes insequendos comparante.
Sed quem sacerdos cohibuit et revocavit, Deique
voluntatem interrogare et explorare iussit. Porro,
ut ante diximus, speciale fuit illis temporibus pri-
vilegium populo concessum, ut rebus dubiis et in-
certis Dei voluntas per ephod exploraretur, et Do-
minus quid factum vellet interrogaretur. Sacerdos
enim sacram illam tunicam, quae ephod dicta est
induebatur ad Deum accessurus: et se ad arcam
sistebat, unde Deus responsum dabat, et quid fac-
tum vellet significabat. Ex illo, inquam, more et
ritu sacerdos Saulem ab instituto revocat Deumque
interrogare iubet: ut si Deus persequendos hostes
declararit, toti in illum recumbant, Deumque sibi
persuadeant prosperum exitum daturum, quod nihil
nisi ipsius ductu susceperint, eiusque voluntatem
inquisiverint. Sane fateor nostram hodie dissi-
milem esse conditionem: neque enim peculiares de
rebus singulis revelationes nobis Deus dat: quod
tamen molestum nobis esse non debeat: siquidem
vel unicum verbum sufficere debet quo Dei volun-
tatem docemur in evangelio filii sui, quandoquidem
longe praestantius illud est quam reliquae omnes
revelationes quascunque tandem expetierimus. Nam
etsi prophetias non habeamus quales fuerunt sub
lege, tamen aliquid amplius habemns, nimirum
perfectionem illam doctrinae in qua acquiescendum
nobis est. Etsi enim non contingit iam in rebus
nostris angustis id assequi quod populus israeliticus
obtinuerat, ut Domini voluntatem interrogaret, et
Deus quid facto esset opus revelaret: tamen quod
longe est pretiosius obtinemus, nempe factam nobis
promissionem, Deum se in integritate et sinceritate
quaerentibus consilium daturum, et in omnibus viis
directurum: modo ad ipsum ex ipsius verbi praes-
cripto confugiant. Observandum enim Israelitas
non habuisse tam perspicuam, neque tam amplam
ct perfectam instructionem quam habemus hodie.
Nam Samuelis tempore nihil nisi lex Domini scriptis
erat traditum. Nos vero libros prophetarum, libros-
que historicos, quibus prioris illius ecclesiae regimen
et institutio docetur, tandemque scripta evangelica,
quibus divinarum promissionum impletio continetur
habemus. Quare nobis ista satisfacere satis copiose

 

