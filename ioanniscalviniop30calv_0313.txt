605

largitur, et Domini nostri praeceptum imitemur,
qui iubet nos esse prudentes tanquam serpentes, et
simplices tanquam columbas. Ridiculum quidem,
fateor, istud praeceptum videtur: neque enim cum
prudentia videmur posse hostium fraudes cavere,
nisi accedat dolus. Sed eontra Dominus noster
Iesus Christus ita prudentes esse iubet, ut ab omni
dolo et fraude simus alienissimi, contenti hostium
dolos effugisse quantum Deus dederit, et luce sua
nobis mentem aperuerit, et imminentia ab hostibus
pericula detexerit: sic prudentiam nostram oportet
a Deo pendere eum simplicitate columbina con-
iunctam: certoque persuasos esse nos in Dei tutela
esse, ae proinde quidquid homines adversum nos
moliantur, quoscunque laqueos nectent, vitam
nostram in Dei manu ,et tutela fore. Et de Davi-
dis moderatione et prudentia in fugienda Saulis
malitia dictum hactenusesto. Quod ad oblecta-
tionem ipsius attinet in sequentem diem illam diffe-
remus.
Iam vero agite, etc.

HOMILIA XCVI.
(vers. 22—25. Vide supra).

Hesterna concione docere coepimus, quare David
Sauli lanceam et scyphum quam acceperat reddi-
derit, quod non haberet in animo de Saule trium-
phare, sed satis haberet a persequutione quam
patiebatur liberari. Nam ille quidem deinceps ad-
versus inimicos pugnavit, et victoria parta trium-
phavit, sed tunc temporis sibi quiescendum statuit,
donec Deus ipse Saulem sustulisset. Itaque statuen-
dum nobis est aperto bello, modo illud iustum sit,
et aDomino probatum, posse nos uti iure belli, sic
tamen ut quantum fieri potest humano sanguini
parcatur: sed si conditio illa non adfuerit, ea est
adhibenda cautio, et ea servanda aequitas, ut nihil
nisi quod lieet audeamus. Nam si exempli gratia,
improbi quidam homines in ecclesiam Dei insur-
gant, ac proinde ultima internecione delendi vide-
antur, etsi non sint extranei, sed domestici hostes,
quandoquidem adversus ipsos autoritate divina
sumpsimus arma, eertum est licere quidem illos in
praelio caedere et sanguinem illorum fundere. Sed
si contra in manus nostras flagitiosus aliquis im-
probi faeinoris convictus inciderit, cuius puniendi
autoritatem ac potestatem non habeamus, lieet ipsius
Dei providentia nobis traditus, et illius coercendi
oblata nobis occasio videatur, tamen publico iudici
tradendum illum esse certum est et nihil autoritate
privata adversus ipsum audendum, sed ordinem a
Deo praescriptum diligentor observandum. Deni-

IN Ι. LIB. SAMUEL. CAI'. XXVI.

 

 

l

606

que hinc colligimus Davidi satis fuisse si aDomino
ex manibus Saulis, a quo sibi tantum imminebat

Ipcrieulum, eriperetur, quod sciret nondum licere

sibi vires suas adversus illum hostem experiri, sed
in aliud tempus reservandas, quemadmodum dein-
ceps videbimus Davidem a morte Saulis non refu-
gisse viribus suam autoritatem tueri. Sed oporte-
bat illum exspectare tempus opportunum, quo dein-
ceps ipsi bello se tueri liceret. Iam vero eonver-
titur ad preces, et ad Deum confugit, in quo ac-
quioscir, exspectans dum Deus cuique pro meritis
rependat. Est enim hoc: loco verbum futuri tem-
poris, quod ex usu linguae sanctae sic accipitur,
ut vel futurum tempus denotet, vel in precibus ad-
hibeatur, tanquam votum, ut Deus rependat. Con·
veniens autem huic loco est utralibet istarum signi-
ficatio. Ecquid enim maiorem vim habet ad coer-
cendos homines, quam quum a Deo actorum mer·
cedem exspectant? Qua enim re magis impellimur
ad prava multa facinora, quam quod Deum existi-
mamus nostri non meminisse. Nos itaque quum
armari patientia voluerimus, et affectus violentos
cohibere, statuamus Deum tandem opus suum per-
fecturum, ac proinde oportere nos placide et quiete
expectare dum reipsa Deus testatum faciat, se nostri
curam habere. Quoniam autem spes illa non potest
non foveri precatione, ideirco voces istas Davidis
sie possumus etiam interpretari, ut in Dei benepla-
cito conquiescens, eius iustitiam imploret, adversus
hominum perfidiam: qui nullum rationi aut aequi-
tati loeum relinquunt. Nos hinc discamus quum de
causae nostrae bonitate et iustitia constat, et tamen
praeoccupati homines suis passionibus iniquas ad-
versum nos sententias tulerint, et nos suo suffragio
condemnaverint, ad Deum provocare, et nos ipsius
iudicio sistere: patienter interea ferentes hominum
contumelias et iniurias: et intrepide per medias
illas tenebras incedentes, donec salutis dies adve-
nerit. Porro quum David hic meminit iustitiae et
fidei, melius exprimit de qua iustitia loquatur: ne·
que enim si solius iustitiae ,meminisset tam clare
apparuisset quid per eam intelligeret, quam cum
fidem adiungit. Porro fidei nomen quod usurpavit,
proprie fidelitatem, integritatem et perseverantiam
in bono signifieat, sed hoe loco David ad Domini
mandatum respicit quo iubemur sine fraude et ma-
litia cum proximis agere. Quemadmodum quum
Paulus bene et iuste inter homines vivendi regu-
lam praeseribit, singulos iubet in veritate cum proxi-
mis loqui. Verba autem cum factis conveniant
oportet. Quamobrem David causae suae bonitate
fretus Deum rogat. ut prout integritati et sinceri-
tati studuit, et sese adversus Saulem sponte inimi-
cum candide gessit, nec vias obliquas nocendi quae-
sivit, ita Deus ipsum beet et fortunet. Hic autem
quaedam oboritur quaestio, Deumne invocare pos-

